<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="myscripts.js" type="text/javascript"></script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-19" class="unnumbered">Seminár 19</h1>
<p>Na stiahnutie: <a href="pdf/seminar19-teacher.pdf">učiteľská verzia</a>, <a href="pdf/seminar19-student.pdf">študentská verzia</a></p>
<h2 id="téma" class="unnumbered">Téma</h2>
<p>Teória čísel IV – prvočísla</p>
<h2 id="ciele" class="unnumbered">Ciele</h2>
<p>Precvičiť so študentmi rôzne úlohy o prvočíslach, pri riešení ktorých sa uplatnia poznatky o deliteľnosti nadobudnuté v seminároch 7 a 8.</p>
<h2 id="úlohy-a-riešenia" class="unnumbered">Úlohy a riešenia</h2>
<h3 id="úloha-63-i-3-n2">Úloha 63-I-3-N2</h3>
<p>Číslo <span class="math inline">\(n\)</span> je súčinom dvoch rôznych prvočísel. Ak zväčšíme menšie z nich o 1 a druhé ponecháme, ich súčin sa zväčší o 7. Určte číslo <span class="math inline">\(n\)</span>.</p>
<p><code>&lt;div class=&quot;solution-button&quot;&gt;</code></p>
<h4 id="riešenie">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Označme <span class="math inline">\(p&lt;q\)</span> prvočísla zo zadania. Potom platí <span class="math inline">\((p+1)q=pq+7\)</span>. Po roznásobení ľavej strany a odčítaní výrazu <span class="math inline">\(pq\)</span> od oboch strán rovnosti dostávame <span class="math inline">\(q=7\)</span>. Prvočíslo <span class="math inline">\(p\)</span> má byť menšie ako <span class="math inline">\(q\)</span>, preto <span class="math inline">\(p\in \{2,3,5\}\)</span> a hľadaným číslom <span class="math inline">\(n\)</span> je tak jedno z čísel 14, 21 alebo 35.<br />
<br />
<code>&lt;/div&gt;</code></p>
<h3 id="úloha-63-i-3-n4">Úloha 63-I-3-N4</h3>
<p>Číslo <span class="math inline">\(n\)</span> je súčinom dvoch prvočísel. Ak zväčšíme každé z nich o 1, ich súčin sa zväčší o 35. Určte číslo <span class="math inline">\(n\)</span>.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-1">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Podobne ako v predchádzajúcom prípade označme <span class="math inline">\(p\leq q\)</span> (nie nutne rôzne) prvočísla zo zadania a to prepíšme do tvaru rovnosti <span class="math inline">\((p+1)(q+1)=pq+35\)</span>. Po úprave dostávame <span class="math inline">\(p+q=34\)</span>. Hľadáme teda dvojice prvočísel, ktorých súčet bude 34. Takými sú jedine 3 a 31, 5 a 29, 11 a 23, 17 a 17. Riešením úlohy je potom <span class="math inline">\(n \in \{93, 145, 253, 289\}\)</span>.<br />
<br />
Úvodné dve jednoduché úlohy majú prípravný charakter na úlohu nasledujúcu a sú skôr rozcvičkou, než náročnou aplikáciou vedomostí o prvočíslach.<br />
<br />
<code>&lt;/div&gt;</code></p>
<h3 id="úloha-63-i-3">Úloha 63-I-3</h3>
<p>Číslo <span class="math inline">\(n\)</span> je súčinom troch rôznych prvočísel. Ak zväčšíme dve menšie z nich o 1 a najväčšie ponecháme nezmenené, zväčší sa ich súčin o 915. Určte číslo <span class="math inline">\(n\)</span>.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-2">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Nech <span class="math inline">\(n = pqr, p &lt; q &lt; r\)</span>. Rovnosť <span class="math inline">\((p + 1)(q + 1)r = pqr + 915\)</span> ekvivalentne upravíme na tvar <span class="math inline">\((p + q + 1) \cdot r = 915 = 3 \cdot 5 \cdot 61\)</span>, z ktorého vyplýva, že prvočíslo <span class="math inline">\(r\)</span> môže nadobudnúť len niektorú z hodnôt 3, 5 a 61. Pre <span class="math inline">\(r = 3\)</span> ale z poslednej rovnice dostávame <span class="math inline">\((p + q + 1) \cdot 3 = 3 \cdot 5 \cdot 61\)</span>, čiže <span class="math inline">\(p + q = 304\)</span>. To je spor s tým, že <span class="math inline">\(r\)</span> je najväčšie. Analogicky zistíme, že nemôže byť ani <span class="math inline">\(r = 5\)</span>. Je teda <span class="math inline">\(r = 61\)</span> a <span class="math inline">\(p + q = 14\)</span>. Vyskúšaním všetkých možností pre <span class="math inline">\(p\)</span> a <span class="math inline">\(q\)</span> vyjde <span class="math inline">\(p = 3\)</span>, <span class="math inline">\(q = 11\)</span>, <span class="math inline">\(r = 61\)</span> a <span class="math inline">\(n = 3 \cdot 11 \cdot 61 = 2 013\)</span>.<br />
<br />
Úloha vyžaduje vhodnú manipuláciu rovnosti zo zadania a potom už len dostatočne pozornú analýzu vzniknutých možností.<br />
<br />
<code>&lt;/div&gt;</code></p>
<h3 id="úloha-64-s-3">Úloha 64-S-3</h3>
<p>Nájdite najmenšie prirodzené číslo <span class="math inline">\(n\)</span> s ciferným súčtom 8, ktoré sa rovná súčinu troch rôznych prvočísel, pričom rozdiel dvoch najmenších z nich je 8.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-3">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Hľadané číslo <span class="math inline">\(n\)</span> je súčinom troch rôznych prvočísel, ktoré označíme <span class="math inline">\(p, q, r\)</span>, <span class="math inline">\(p &lt; q &lt; r\)</span>. Číslo <span class="math inline">\(n = pqr\)</span> má ciferný súčet 8, ktorý nie je deliteľný tromi, preto ani <span class="math inline">\(n\)</span> nie je deliteľné tromi a teda <span class="math inline">\(p, q, r \neq 3\)</span>. Napokon hľadané číslo <span class="math inline">\(n\)</span> nie je deliteľné ani dvoma, pretože by muselo byť <span class="math inline">\(p = 2\)</span> a <span class="math inline">\(q = p + 8 = 10\)</span>, čo nie je prvočíslo. Musí teda byť <span class="math inline">\(p = 5\)</span>.</p>
<p>Ak je <span class="math inline">\(p = 5\)</span>, je <span class="math inline">\(q = p + 8 = 13\)</span>, takže <span class="math inline">\(r \in \{17, 19, 23, 29, 31, \ldots \}\)</span> a <span class="math inline">\(n \in \{1 105,1 235, 1 495,\)</span> <span class="math inline">\(1 885, 2 015, \ldots\}\)</span>. V tejto množine je zrejme najmenšie číslo s ciferným súčtom 8 číslo <span class="math inline">\(2 015\)</span>.</p>
<p>Ak je <span class="math inline">\(p &gt; 5\)</span>, je <span class="math inline">\(p = 11\)</span> najmenšie prvočíslo také, že aj <span class="math inline">\(q = p + 8\)</span> je prvočíslo. Preto <span class="math inline">\(p = 11\)</span>, <span class="math inline">\(q = 19\)</span>, a teda <span class="math inline">\(r = 23\)</span>, takže pre zodpovedajúce čísla <span class="math inline">\(n\)</span> platí <span class="math inline">\(n = 11 \cdot 19 \cdot 23= 4 807 &gt; 2 015\)</span>.<br />
<br />
Úloha príjemne spája poznatky o deliteľnosti a prvočíslach a nemala by pre študentov byť neprekonateľnou výzvou.<br />
<br />
<code>&lt;/div&gt;</code></p>
<h3 id="úloha-57-s-1">Úloha 57-S-1</h3>
<p>Nájdite všetky dvojice prirodzených čísel <span class="math inline">\(a, b\)</span> väčších ako 1 tak, aby ich súčet aj súčin boli mocniny prvočísel.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-4">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Z podmienky pre súčin vyplýva, že <span class="math inline">\(a\)</span> aj <span class="math inline">\(b\)</span> sú mocninami toho istého prvočísla <span class="math inline">\(p\)</span>: <span class="math inline">\(a = p^r\)</span>, <span class="math inline">\(b = p^s\)</span>, pričom <span class="math inline">\(r, s\)</span> sú celé kladné čísla. Keby bolo <span class="math inline">\(p\)</span> nepárne, bol by súčet <span class="math inline">\(a + b\)</span> deliteľný okrem čísla <span class="math inline">\(p\)</span> aj číslom 2, takže by nebol mocninou prvočísla. Teda <span class="math inline">\(p = 2\)</span>. Ak <span class="math inline">\(r &lt; s\)</span>, je súčet <span class="math inline">\(a + b = 2^r (1 + 2^{s-r})\)</span> opäť číslo párne deliteľné nepárnym číslom väčším ako 1, nie je teda mocninou prvočísla. K rovnakému záveru dôjdeme aj v prípade, keď <span class="math inline">\(r &gt; s\)</span>. Ostáva preto jediná možnosť: <span class="math inline">\(a = b = 2^r\)</span> , pričom <span class="math inline">\(r\)</span> je celé kladné číslo. Skúška <span class="math inline">\(a+b = 2^r +2^r = 2^{r+1}\)</span> a <span class="math inline">\(ab = 2^{2r}\)</span> potvrdzuje, že riešením sú všetky dvojice <span class="math inline">\((a, b) = (2^r, 2^r)\)</span>, kde <span class="math inline">\(r\)</span> je celé kladné číslo.<br />
<br />
<code>&lt;/div&gt;</code></p>
<h3 id="úloha-65-i-1-d2-resp.-55-c-ii-4">Úloha 65-I-1-D2 resp. 55-C-II-4</h3>
<p>Nájdite všetky dvojice prvočísel <span class="math inline">\(p\)</span> a <span class="math inline">\(q\)</span>, pre ktoré platí <span class="math inline">\(p + q^2= q + 145p^2\)</span>.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-5">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Pre prvočísla <span class="math inline">\(p, q\)</span> má platiť <span class="math inline">\(q(q - 1) = p(145p -1)\)</span>, takže prvočíslo <span class="math inline">\(p\)</span> delí <span class="math inline">\(q(q -1)\)</span>. Prvočíslo <span class="math inline">\(p\)</span> nemôže deliť prvočíslo <span class="math inline">\(q\)</span>, pretože to by znamenalo, že <span class="math inline">\(p = q\)</span>, a teda <span class="math inline">\(145p = p\)</span>, čo nie je možné. Preto <span class="math inline">\(p\)</span> delí <span class="math inline">\(q-1\)</span>, t. j. <span class="math inline">\(q - 1 = kp\)</span> pre nejaké prirodzené <span class="math inline">\(k\)</span>. Po dosadení do daného vzťahu dostaneme podmienku <span class="math display">\[p=\frac{k+1}{145-k^2}.\]</span> Vidíme, že menovateľ zlomku na pravej strane je kladný jedine pre <span class="math inline">\(k \leq 12\)</span>, zároveň však pre <span class="math inline">\(k \leq 11\)</span> je jeho čitateľ menší ako menovateľ: <span class="math inline">\(k + 1 \leq 12 &lt; 24 \leq 145 k^2\)</span>. Iba pre <span class="math inline">\(k = 12\)</span> tak vyjde <span class="math inline">\(p\)</span> prirodzené a prvočíslo, <span class="math inline">\(p = 13\)</span>. Potom <span class="math inline">\(q = 157\)</span>, čo je tiež prvočíslo. Úloha má jediné riešenie.<br />
<br />
Úloha opäť ukazuje, že upravenie podmienok zo zadania do vhodného tvaru, o ktorom môžeme ďalej diskutovať, je často kľúčovým krokom v riešení. V tomto prípade ide o podmienku <span class="math inline">\(q=kp+1\)</span> a následný rozbor hodnôt v čitateli a menovateli zlomku. To by v študentoch malo umocniť dojem, že zručné narábanie s algebraickými výrazmi nájde svoje široké uplatnenie.<br />
<br />
<code>&lt;/div&gt;</code></p>
<h3 id="úloha-66-i-2-d4-resp.-62-i-5">Úloha 66-I-2-D4, resp. 62-I-5</h3>
<p>Určte všetky celé čísla <span class="math inline">\(n\)</span>, pre ktoré <span class="math inline">\(2n^3 -3n^2 +n+3\)</span> je prvočíslo.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-6">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Ukážeme, že jedinými celými číslami, ktoré vyhovujú úlohe, sú <span class="math inline">\(n = 0\)</span> a <span class="math inline">\(n = 1\)</span>.</p>
<p>Upravme najskôr výraz <span class="math inline">\(V = 2n^3 - 3n^2 + n + 3\)</span> nasledujúcim spôsobom: <span class="math display">\[V = (n^3 - 3n^2+ 2n) + (n^3 - n) + 3 = (n - 2)(n - 1)n + (n - 1)n(n + 1) + 3.\]</span> Oba súčiny <span class="math inline">\((n-2)(n-1)n\)</span> a <span class="math inline">\((n-1)n(n+1)\)</span> v upravenom výraze <span class="math inline">\(V\)</span> sú deliteľné tromi pre každé celé číslo <span class="math inline">\(n\)</span> (v oboch prípadoch ide o súčin troch po sebe idúcich celých čísel), takže výraz <span class="math inline">\(V\)</span> je pre všetky celé čísla <span class="math inline">\(n\)</span> deliteľný tromi. Hodnota výrazu <span class="math inline">\(V\)</span> je preto prvočíslom práve vtedy, keď <span class="math inline">\(V = 3\)</span>, teda práve vtedy, keď súčet oboch spomenutých súčinov je rovný nule: <span class="math display">\[0 = (n - 2)(n - 1)n + (n - 1)n(n + 1) = n(n - 1)[(n - 2) + (n + 1)] = n(n - 1)(2n - 1).\]</span> Poslednú podmienku však spĺňajú iba dve celé čísla <span class="math inline">\(n\)</span>, a to <span class="math inline">\(n = 0\)</span> a <span class="math inline">\(n = 1\)</span>. Tým je úloha vyriešená.<br />
<em>Poznámka</em>. Fakt, že výraz <span class="math inline">\(V\)</span> je deliteľný tromi pre ľubovoľné celé <span class="math inline">\(n\)</span>, môžeme odvodiť aj tak, že doňho postupne dosadíme <span class="math inline">\(n = 3k\)</span>, <span class="math inline">\(n = 3k + 1\)</span> a <span class="math inline">\(n = 3k + 2\)</span>, pričom <span class="math inline">\(k\)</span> je celé číslo, rozdelíme teda všetky celé čísla <span class="math inline">\(n\)</span> na tri skupiny podľa toho, aký dávajú zvyšok po delení tromi.<br />
<br />
Aj keď vzorové riešenie môže spočiatku vyzerať trikovo, po vyskúšaní niekoľkých málo hodnôt <span class="math inline">\(n\)</span> je vždy hodnota čísla zo zadania deliteľná 3, čo by študentov malo priviesť k myšlienke skúsiť dokázať deliteľnosť čísla zo zadania tromi.<br />
<br />
<code>&lt;/div&gt;</code></p>
<h3 id="úloha-mřmui-todo-2.3-str-174">Úloha MŘMUI TODO, 2.3, str 174</h3>
<p>Nájdite všetky prvočísla, ktoré sú súčasne súčtom a rozdielom dvoch vhodných prvočísel.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-7">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Predpokladajme, že prvočíslo <span class="math inline">\(p\)</span> je súčasne súčtom aj rozdielom dvoch prvočísel. Potom je však <span class="math inline">\(p&gt;2\)</span> a teda je <span class="math inline">\(p\)</span> nepárne. Pretože je <span class="math inline">\(p\)</span> zároveň súčet aj rozdiel dvoch prvočísel, jedno z nich musí byť vždy párne, teda 2. Takže hľadáme prvočísla <span class="math inline">\(p, p_1, p_2\)</span> tak, že <span class="math inline">\(p=p_1+2=p_2-2\)</span>, teda <span class="math inline">\(p_1, p, p-2\)</span> sú tri po sebe idúce nepárne čísla a teda práve jedno z nich je deliteľné troma (študenti by si mali rozmyslieť prečo). Avšak troma je deliteľné jediné prvočíslo 3, odkiaľ vzhľadom na to, že <span class="math inline">\(p_1\geq 1\)</span> vyplýva <span class="math inline">\(p_1=3\)</span>, <span class="math inline">\(p=5\)</span> a <span class="math inline">\(p_2=7\)</span>. Jediné prvočíslo vyhovujúce zadaniu je teda <span class="math inline">\(p=5\)</span>.<br />
<br />
Úloha, ktorá vyžaduje viac uvažovania, než tvrdého počítania, je zaujímavá práve jediným výsledkom.<br />
<br />
<code>&lt;/div&gt;</code></p>
<h3 id="úloha-str.-95">Úloha str. 95</h3>
<p><span>thiele1986</span> Nájdite celočíselné riešenia rovnice <span class="math display">\[\frac{1}{x}+\frac{1}{y}=\frac{1}{p},\]</span> kde <span class="math inline">\(p\)</span> je pevne dané prvočíslo.</p>
<p><code>&lt;div class=&quot;solution-button&quot;&gt;</code></p>
<h4 id="riešenie-8">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Ak existujú vôbec nejaké riešenia vyšetrovanej rovnice, potom sú nenulové. Preto môžeme rovnicu upraviť na ekvivalentný tvar <span class="math inline">\(yx-px-py=0\)</span>, resp. <span class="math inline">\((x-p)(y-p)-p^2=0\)</span>, a teda <span class="math display">\[(x-p)(y-p)=p^2.\]</span> Odtiaľ je vidieť, že celočíselné riešenia môžeme dostať len vtedy, ak <span class="math inline">\(x-p\)</span> prebehne všetkých deliteľov čísla <span class="math inline">\(p^2\)</span>, pričom <span class="math inline">\(y-p\)</span> prebehne doplnkové delitele. Pretože je <span class="math inline">\(p\)</span> prvočíslo, musí byť nutne <span class="math display">\[x-p \in \{1, p, p^2, -1, -p, -p^2\}.\]</span> Pretože <span class="math inline">\(x\neq 0\)</span>, odpadá <span class="math inline">\(x-p=-p\)</span>. Ostáva teda <span class="math display">\[x \in \{1+p, 2p, p+p^2, p-1, p-p^2\} \ \ \ \ \text{a teda} \ \ \ \ y \in \{p+p^2, 2p, 1+p, p-p^2, p-1\}.\]</span> Tieto hodnoty sú skutočne riešením, o čom sa môžeme presvedčiť skúškou.<br />
<br />
Úloha, v ktorej opäť predtým, než uplatníme znalosti o deliteľnosti, príp. prvočíslach, musíme umne upraviť východiskový tvar rovnice.</p>
<p><code>&lt;/div&gt;</code></p>
<h2 id="domáca-práca" class="unnumbered">Domáca práca</h2>
<h3 id="úloha-65-i-1">Úloha 65-I-1</h3>
<p>Nájdite všetky možné hodnoty súčinu prvočísel <span class="math inline">\(p\)</span>, <span class="math inline">\(q\)</span>, <span class="math inline">\(r\)</span>, pre ktoré platí <span class="math display">\[p^2 - (q + r)^2= 637.\]</span></p>
<p><code>&lt;div class=&quot;solution-button&quot;&gt;</code></p>
<h4 id="riešenie-9">Riešenie</h4>
<p><code>&lt;/div&gt;</code> <code>&lt;div class=&quot;solution&quot;&gt;</code></p>
<p>Ľavú stranu danej rovnice rozložíme na súčin podľa vzorca pre <span class="math inline">\(A^2 - B^2\)</span>. V takto upravenej rovnici <span class="math display">\[(p + q + r)(p - q - r) = 637\]</span> už ľahko rozoberieme všetky možnosti pre dva celočíselné činitele naľavo. Prvý z nich je väčší a kladný, preto aj druhý musí byť kladný (lebo taký je ich súčin), takže podľa rozkladu na súčin prvočísel čísla <span class="math inline">\(637 = 7^2 \cdot 13\)</span> ide o jednu z dvojíc <span class="math inline">\((637, 1)\)</span>, <span class="math inline">\((91, 7)\)</span> alebo <span class="math inline">\((49, 13)\)</span>. Prvočíslo <span class="math inline">\(p\)</span> je zrejme aritmetickým priemerom oboch činiteľov, takže sa musí rovnať jednému z čísel <span class="math inline">\(\frac{1}{2}(637 + 1) = 319\)</span>, <span class="math inline">\(\frac{1}{2}(91 + 7) = 49\)</span>, <span class="math inline">\(\frac{1}{2}(49 + 13) = 31\)</span>. Prvé dve z nich však prvočísla nie sú (<span class="math inline">\(319 = 11 \cdot  29\)</span> a <span class="math inline">\(49 = 7^2\)</span>), tretie áno. Takže nutne <span class="math inline">\(p = 31\)</span> a prislúchajúce rovnosti <span class="math inline">\(31 + q + r = 49\)</span> a <span class="math inline">\(31 - q - r = 13\)</span> platia práve vtedy, keď <span class="math inline">\(q + r = 18\)</span>. Také dvojice prvočísel <span class="math inline">\(\{q, r\}\)</span> sú iba <span class="math inline">\(\{5, 13\}\)</span> a <span class="math inline">\(\{7, 11\}\)</span> (stačí prebrať všetky možnosti, alebo si uvedomiť, že jedno z prvočísel <span class="math inline">\(q\)</span>, <span class="math inline">\(r\)</span> musí byť aspoň <span class="math inline">\(18 : 2 = 9\)</span>, nanajvýš však <span class="math inline">\(18 - 2 = 16\)</span>). Súčin <span class="math inline">\(pqr\)</span> tak má práve dve možné hodnoty, a to <span class="math inline">\(31 \cdot  5\cdot  13 = 2 015\)</span> a <span class="math inline">\(31 \cdot  7 \cdot  11 = 2 387\)</span>.<br />
<code>&lt;/div&gt;</code></p>
<h2 id="doplňujúce-zdroje-a-materiály" class="unnumbered">Doplňujúce zdroje a materiály</h2>
<p>Ďalšie zaujímavé príklady je možné nájsť v [ <span class="citation" data-cites="herman2011"></span>], paragraf 2, taktiež v [ <span class="citation" data-cites="holton2010"></span>] alebo na [PP] TODO.</p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
