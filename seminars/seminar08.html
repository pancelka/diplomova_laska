<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="collapsible.js" type="text/javascript"></script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-8" class="unnumbered">Seminár 8</h1>
<p><div class="pdflinks">PDF na stiahnutie: <a href="pdf/seminar8-teacher.pdf">učiteľská verzia</a>, <a href="pdf/seminar8-student.pdf">študentská verzia</a></div></p>
<h2 id="téma" class="unnumbered">Téma</h2>
<p>Teória čísel III – úlohy o ciferných zápisoch</p>
<h2 id="ciele" class="unnumbered">Ciele</h2>
<p>Precvičenie úloh zaoberajúcich sa cifernými zápismi, použitie rozvinutého zápisu čísla a úvah o deliteľnosti pri riešení týchto úloh.</p>
<p><strong>Úvodný komentár.</strong> Seminár nie je náročný z pohľadu objemu nových poznatkov, nemalé úsilie však bude vyžadovať systematická práca, využitie poznatkov o deliteľnosti z predchádzajúcich seminárov, zváženie všetkých možných variantov či hľadanie správneho riešenia efektívnejším spôsobom než vypísaním všetkých možností.</p>
<h2 id="úlohy-a-riešenia" class="unnumbered">Úlohy a riešenia</h2>
<h3 id="úloha-59-i-6-n1-todo-sedláček-j.-co-víme-opřirozených-číslech-str.-7">Úloha 59-I-6-N1, TODO: Sedláček, J.: Co víme o přirozených číslech, str. 7</h3>
<p><div class="problem"> Trojciferné číslo sa končí cifrou 4. Ak túto cifru presunieme na prvé miesto (a ostatné dve cifry necháme bez zmeny), dostaneme číslo, ktoré je o 81 menšie ako pôvodné číslo. Určte pôvodné číslo. </div> <h4 class="solution-button">Riešenie</h4> <div class="solution"> Označme prvé dve cifry hľadaného trojciferného čísla <span class="math inline">\(a\)</span> a <span class="math inline">\(b\)</span>. Zadanie potom môžeme prepísať do nasledujúcej rovnice <span class="math inline">\(100a+10b+4=4\cdot 100 + 10a+b+81\)</span>. Po úprave a vydelení celej rovnosti deviatimi dostávame <span class="math inline">\(10a+b=53\)</span>. Keďže <span class="math inline">\(a\)</span> aj <span class="math inline">\(b\)</span> sú kladné jednociferné čísla (pretože sú to cifry), je zrejmé, že <span class="math inline">\(a=5\)</span> a <span class="math inline">\(b=3\)</span>. Hľadaným trojciferným číslom je tak číslo 534, čo potvrdí aj skúška správnosti.<br />
<br />
Úloha je v porovnaní s tým, čo v seminárnom stretnutí nasleduje, jednoduchá, osvieži však študentom často používanú myšlienku: číslo <span class="math inline">\(\overline{abc}\)</span> môžeme zapísať v tvare <span class="math inline">\(100a+10b+c\)</span>. Tú využijeme v mnohých ďalších úlohách.<br />
<br />
</div></p>
<h3 id="úloha-4.2-problem-38-str.-115">Úloha  <span class="citation" data-cites="holton2010"></span>, 4.2, problem 38, str. 115</h3>
<p><div class="problem"> Nech <span class="math inline">\(N\)</span> je päťciferné kladné číslo také, že <span class="math inline">\(N=\overline{a679b}\)</span>. Ak je <span class="math inline">\(N\)</span> deliteľné 72, určte prvú cifru <span class="math inline">\(a\)</span> a poslednú cifru <span class="math inline">\(b\)</span>. </div> <h4 class="solution-button">Riešenie</h4> <div class="solution"> Keďže je číslo <span class="math inline">\(N\)</span> deliteľné <span class="math inline">\(72=8\cdot 9\)</span>, musí byť súčasne deliteľné ôsmimi aj deviatimi. Z pravidla pre deliteľnosť ôsmimi vyplýva, že číslo <span class="math inline">\(\overline{79b}\)</span> musí byť násobkom ôsmich a teda <span class="math inline">\(b=2\)</span>. Pravidlo pre deliteľnosť deviatimi diktuje, že ciferný súčet hľadaného čísla <span class="math inline">\(a+6+7+9+2=a+24\)</span> je násobkom deviatich, dostávame tak <span class="math inline">\(a=3\)</span>. Hľadaným číslom je <span class="math inline">\(N=36792\)</span>.<br />
<br />
Úloha nie je náročná a je zaradená ako zahrievacie cvičenie a ukážka práce s deliteľnosťou zloženým číslom.<br />
<br />
</div></p>
<h3 id="úloha-61-ii-2">Úloha 61-II-2</h3>
<p><div class="problem"> Janko má tri kartičky, na každej je iná nenulová cifra. Súčet všetkých trojciferných čísel, ktoré možno z týchto kartičiek zostaviť, je číslo o 6 väčšie ako trojnásobok jedného z nich. Aké cifry sú na kartičkách? </div> <h4 class="solution-button">Riešenie</h4> <div class="solution"> Označme <span class="math inline">\(\overline{abc}\)</span> to trojciferné číslo, o ktorého trojnásobku sa píše v texte úlohy. Platí tak rovnica <span class="math display">\[3\overline{abc} + 6 = \overline{abc} + \overline{acb}+ \overline{bac}+\overline{bca}+\overline{cab}+\overline{cba}\]</span> Keďže na pravej strane je každá z cifier <span class="math inline">\(a, b, c\)</span> dvakrát na mieste jednotiek, desiatok aj stoviek, môžeme rovnicu prepísať na tvar <span class="math display">\[300a + 30b + 3c + 6 = 222a + 222b + 222c, \quad \text{čiže} \quad 78a + 6 = 192b + 219c.\]</span> Po vydelení číslom 3 dostaneme rovnicu <span class="math inline">\(26a + 2 = 64b + 73c\)</span>, z ktorej vidíme, že <span class="math inline">\(c\)</span> je párna cifra. Platí preto <span class="math inline">\(c \geq 2\)</span>, čo spolu so zrejmou nerovnosťou <span class="math inline">\(b \geq 1\)</span> (pripomíname, že všetky tri neznáme cifry sú podľa zadania nenulové) vedie k odhadu <span class="math display">\[64b + 73c \geq 64 + 146 = 210.\]</span> Musí preto platiť <span class="math inline">\(26a + 2 \geq 210\)</span>, odkiaľ <span class="math inline">\(a \geq (210 - 2) : 26 = 8\)</span>, takže cifra <span class="math inline">\(a\)</span> je buď 8, alebo 9. Pre <span class="math inline">\(a = 8\)</span> však v nerovnosti z predošlej vety nastane rovnosť, takže nutne <span class="math inline">\(b = 1\)</span> a <span class="math inline">\(c = 2\)</span> (a rovnica zo zadania úlohy je potom splnená). Pre <span class="math inline">\(a = 9\)</span> dostávame rovnicu <span class="math display">\[64b + 73c = 26 \cdot 9 + 2 = 236,\]</span> z ktorej vyplýva, že <span class="math inline">\(c\)</span> je jednak deliteľné štyrmi, jednak je menšie ako 4, čo nemôže nastať súčasne.</p>
<p><em>Záver.</em> Cifry na kartičkách sú 8, 2 a 1.</p>
<p><em>Poznámka.</em> Riešiť odvodenú rovnicu <span class="math inline">\(26a + 2 = 64b + 73c\)</span> pre neznáme (nenulové a navzájom rôzne) cifry <span class="math inline">\(a, b, c\)</span> možno viacerými úplnými a systematickými postupmi, uviedli sme len jeden z nich.<br />
<br />
Úloha je zložitejšia než úvodné dve. Vychádza síce z rozvinutého zápisu čísla, avšak vyžaduje dodatočnú netriviálnu analýzu. Bude preto iste zaujímavé diskutovať so študentmi o tom, ako k pristupovali k riešeniu rovnice <span class="math inline">\(26a + 2 = 64b + 73c\)</span>.<br />
<br />
</div></p>
<h3 id="úloha-63-ii-1">Úloha 63-II-1</h3>
<p><div class="problem"> Nájdite všetky trojice (nie nutne rôznych) cifier <span class="math inline">\(a, b, c\)</span> také, že päťciferné čísla <span class="math inline">\(\overline{6abc3}\)</span> a <span class="math inline">\(\overline{3abc6}\)</span> sú v pomere 63 : 36. </div> <h4 class="solution-button">Riešenie</h4> <div class="solution"> Zostavíme a vyriešime rovnicu pre neznáme cifry <span class="math inline">\(a, b, c\)</span>, ktorú vďaka tvaru zadaných čísel môžeme zapísať rovno pre jedinú neznámu <span class="math inline">\(x = 100a + 10b + c\)</span>: <span class="math display">\[\begin{aligned}
\frac{60000+10x+3}{30000+10x+3} &amp;=\frac{63}{36}=\frac{7}{4},\\
40x + 240 012 &amp;= 70x + 210 042,\\
30x &amp;= 29 970,\\
x &amp;= 999.\end{aligned}\]</span></p>
<p><em>Záver.</em> Nájdenému <span class="math inline">\(x\)</span> zodpovedá trojica cifier <span class="math inline">\(a = b = c = 9\)</span>. Úloha má jediné riešenie.<br />
<br />
Úloha prináša zaujímavú myšlienku zjednodušenia zápisu, ktorý potom vedie k riešeniu jednoduchej lineárnej rovnice. Aj napriek tomu, že riešenie nevyžaduje mnoho počítania, ukrýva úloha záludnosť v podobe toho, že študenti môžu prísť k správnemu riešeniu nesprávnymi úvahami. Viac o tejto konkrétnej úlohe a jej úskaliach je možné nájsť v článku <a href="http://mfi.upol.cz/files/24/2405/mfi_2405_331_334.pdf">http://mfi.upol.cz/files/24/2405/mfi_2405_331_334.pdf</a>, ktorý považujeme za hodný preštudovania.<br />
<br />
</div></p>
<h3 id="úloha-57-i-6-d2-resp.-53-c-ii-4">Úloha 57-I-6-D2 resp. 53-C-II-4</h3>
<p><div class="problem"> Žiaci mali vypočítať príklad <span class="math inline">\(x + y \cdot z\)</span> pre trojciferné číslo <span class="math inline">\(x\)</span> a dvojciferné čísla <span class="math inline">\(y, z\)</span>. Martin vie násobiť a sčítať čísla zapísané v desiatkovej sústave, ale zabudol na pravidlo prednosti násobenia pred sčítaním. Preto mu vyšlo síce zaujímavé číslo, ktoré sa píše rovnako zľava doprava ako sprava doľava, správny výsledok bol ale o <span class="math inline">\(2 004\)</span> menší. Určte čísla <span class="math inline">\(x, y, z\)</span>. </div> <h4 class="solution-button">Riešenie</h4> <div class="solution"> Martin vypočítal hodnotu <span class="math inline">\((x + y)z\)</span> namiesto <span class="math inline">\(x + yz\)</span>, takže podľa zadania platí <span class="math display">\[(x + y)z - (x + yz) = 2 004, \ \ \ \ \text{čiže} \ \ \  x \cdot (z~- 1) = 2 004 = 12 \cdot 167,\]</span> pričom 167 je prvočíslo. Činitele <span class="math inline">\(x\)</span> a <span class="math inline">\(z -1\)</span> určíme, keď si uvedomíme, že <span class="math inline">\(z\)</span> je dvojciferné číslo, takže <span class="math inline">\(9 \leq z~- 1 \leq 98\)</span>. Vidíme, že nutne <span class="math inline">\(z - 1 = 12\)</span> a <span class="math inline">\(x = 167\)</span>, odkiaľ <span class="math inline">\(z = 13\)</span>. Martin teda vypočítal číslo <span class="math inline">\(V = (167+y)\cdot 13\)</span>. Číslo <span class="math inline">\(V\)</span> je preto štvorciferné, a pretože sa číta spredu rovnako ako zozadu, má tvar <span class="math inline">\(\overline{abba} = 1 001a + 110b\)</span>. Pretože <span class="math inline">\(1 001 = 13 \cdot 77\)</span>, musí platiť rovnosť <span class="math inline">\((167 + y) \cdot 13 = 13 \cdot 77a + 110b\)</span>, z ktorej vyplýva, že číslica <span class="math inline">\(b\)</span> je deliteľná trinástimi, takže <span class="math inline">\(b = 0\)</span>. Po dosadení dostaneme (po delení trinástimi) rovnosť <span class="math inline">\(167 + y = 77a\)</span>, ktorá vzhľadom na nerovnosti <span class="math inline">\(10 \leq  y \leq 99\)</span> znamená, že číslica <span class="math inline">\(a\)</span> sa rovná 3, takže <span class="math inline">\(y = 64\)</span>.</p>
<p>V druhej časti riešenia sme mohli postupovať aj nasledovne. Pre číslo <span class="math inline">\(V = (167 + y) \cdot 13\)</span> vychádzajú z nerovností <span class="math inline">\(10 \leq y \leq 99\)</span> odhady <span class="math inline">\(2301 \leq V~\leq 3 458\)</span>. Zistíme preto, ktoré z čísel <span class="math inline">\(\overline{2bb2}\)</span>, kde <span class="math inline">\(b \in \{3, 4, 5, 6, 7, 8, 9\}\)</span> a čísel <span class="math inline">\(\overline{3bb3}\)</span>, kde <span class="math inline">\(b \in \{0, 1, 2, 3, 4\}\)</span>, sú deliteľné trinástimi. Aj keď sa týchto dvanásť čísel dá rýchlo otestovať, urobme to všeobecne ich čiastočným vydelením trinástimi:</p>
<p><span class="math display">\[\begin{aligned}
 \overline{2bb2} &amp;= 2 002 + 110b = 13 \cdot (154 + 8b) + 6b,\\
\overline{3bb3} &amp;= 3 003 + 110b = 13 \cdot (231 + 8b) + 6b.\end{aligned}\]</span></p>
<p>Vidíme, že vyhovuje jedine číslo <span class="math inline">\(\overline{3bb3}\)</span> pre <span class="math inline">\(b = 0\)</span>. Vtedy <span class="math inline">\(167 + y = 231\)</span>, takže <span class="math inline">\(y = 64\)</span>.</p>
<p><em>Záver.</em> Žiaci mali počítať príklad <span class="math inline">\(167 + 64 \cdot 13\)</span>, teda <span class="math inline">\(x = 167\)</span>, <span class="math inline">\(y = 64\)</span> a <span class="math inline">\(z = 13\)</span>.<br />
<br />
Na prvý pohľad sa môže zdať, že úloha nepatrí do tohto seminára, ako sa však v priebehu riešenia ukáže, má tu svoje miesto. Taktiež zaujímavým spôsobom spája poznatky o deliteľnosti, príp. sa v jej riešení uplatnia odhady – túto metódu sme už taktiež v dnešnom seminári využili.<br />
<br />
</div></p>
<h3 id="úloha-58-i-3-n1-resp.-56-c-s-1">Úloha 58-I-3-N1 resp. 56-C-S-1</h3>
<p><div class="problem"> Určte počet všetkých štvorciferných prirodzených čísel, ktoré sú deliteľné šiestimi a v ktorých zápise sa vyskytujú práve dve jednotky. </div> <h4 class="solution-button">Riešenie</h4> <div class="solution"> Aby číslo bolo deliteľné šiestimi, musí byť párne a mať ciferný súčet deliteľný tromi. Označme teda <span class="math inline">\(b\)</span> číslicu na mieste jednotiek (tá musí byť párna, <span class="math inline">\(b \in \{0, 2, 4, 6, 8\}\)</span>) a <span class="math inline">\(a\)</span> tú číslicu, ktorá je spolu s číslicami 1, 1 (<span class="math inline">\(a \neq 1\)</span>) na prvých troch miestach štvorciferného čísla, ktoré spĺňa požiadavky úlohy. Aby bol súčet číslic <span class="math inline">\(a + 1 + 1 + b\)</span> takého čísla deliteľný tromi, musí číslo <span class="math inline">\(a + b\)</span> dávať po delení tromi zvyšok 1. Pre <span class="math inline">\(b \in \{0, 6\}\)</span> tak máme pre <span class="math inline">\(a\)</span> možnosti <span class="math inline">\(a \in {4, 7}\)</span> <span class="math inline">\((a \neq 1)\)</span>, pre <span class="math inline">\(b \in \{2, 8\}\)</span> máme <span class="math inline">\(a \in \{2, 5, 8\}\)</span> a konečne pre <span class="math inline">\(b = 4\)</span> máme <span class="math inline">\(a \in \{0, 3, 6, 9\}\)</span>. Pre každé zvolené <span class="math inline">\(b\)</span> a zodpovedajúce <span class="math inline">\(a \neq 0\)</span> sú zrejme tri možnosti, ako číslice 1, 1 a <span class="math inline">\(a\)</span> na prvých troch miestach usporiadať, to je spolu <span class="math inline">\((2 \cdot 2 + 2 \cdot 3 + 3) \cdot 3 = 39\)</span> možností, pre <span class="math inline">\(a = 0\)</span> (keď <span class="math inline">\(b = 4\)</span>) potom sú len dve možnosti (číslica nula nemôže byť prvá číslica štvorciferného čísla).</p>
<p>Celkom existuje 41 štvorciferných prirodzených čísel, ktoré spĺňajú podmienky.</p>
<p>Alternatívnym postupom je vypísanie všetkých možností na základe ciferného súčtu, ktorý musí byť deliteľný troma a zároveň sa končiť párnou cifrou.<br />
<br />
Úloha využíva poznatky o deliteľnosti, takže pekne nadväzuje na predchádzajúce semináre. Tiež je prvou úlohou o cifernom zápise, v riešení ktorej nevyužijeme rozvinutý zápis čísla, ale skôr intuitívne kombinatorické úvahy.</p>
<p>Ak sa študenti vyberú cestou vypisovania všetkých možných kombinácií, skúsime ich povzbudiť, aby ich úsilie bolo čo najsystematickejšie a efektívne, príp. prediskutujeme, či sa riešenie dá nájsť aj inou cestou.<br />
<br />
</div></p>
<h3 id="úloha-58-i-3-n2-resp.54-c-i-5">Úloha 58-I-3-N2 resp.54-C-I-5</h3>
<p><div class="problem"> Určte počet všetkých trojíc dvojciferných prirodzených čísel <span class="math inline">\(a\)</span>, <span class="math inline">\(b\)</span>, <span class="math inline">\(c\)</span>, ktorých súčin <span class="math inline">\(abc\)</span> má zápis, v ktorom sú všetky cifry rovnaké. Trojice líšiace sa len poradím čísel považujeme za rovnaké, t. j. započítavame ich iba raz. </div> <h4 class="solution-button">Riešenie</h4> <div class="solution"> Pre dvojmiestne čísla <span class="math inline">\(a, b, c\)</span> je súčin <span class="math inline">\(abc\)</span> číslo štvormiestne, alebo päťmiestne, alebo šesťmiestne. Ak sú teda všetky číslice čísla <span class="math inline">\(abc\)</span> rovné jednej číslici <span class="math inline">\(k\)</span>, platí jedna z rovností <span class="math inline">\(abc = k~\cdot 1 111\)</span>, <span class="math inline">\(abc = k~\cdot 11 111\)</span> alebo <span class="math inline">\(abc = k~\cdot 111 111\)</span>, <span class="math inline">\(k \in \{1, 2, \ldots , 9\}\)</span>.</p>
<p>Čísla <span class="math inline">\(1 111 = 11\cdot 101\)</span> a <span class="math inline">\(11111 = 41\cdot 271\)</span> však majú vo svojom rozklade trojmiestne prvočísla, takže nemôžu byť súčinom dvojmiestnych čísel. Ostáva preto jediná možnosť: <span class="math display">\[abc = k~\cdot 111 111 = k~\cdot 3 \cdot 7 \cdot 11 \cdot 13 \cdot 37.\]</span> Pozrime sa, ako môžu byť prvočísla 3, 7, 11, 13, 37 rozdelené medzi jednotlivé činitele <span class="math inline">\(a, b, c\)</span>. Pretože súčiny <span class="math inline">\(37 \cdot 3\)</span> a <span class="math inline">\(3 \cdot 7 \cdot 11\)</span> sú väčšie ako 100, musí byť prvočíslo 37 samo ako jeden činiteľ a zvyšné štyri prvočísla 3, 7, 11, 13 musia byť rozdelené do dvojíc. Keďže aj súčin <span class="math inline">\(11 \cdot 13\)</span> je väčší ako 100, prichádzajú do úvahy iba rozdelenia na činitele <span class="math inline">\(3 \cdot 11, 7 \cdot 13\)</span> a 37, alebo na činitele <span class="math inline">\(3 \cdot 13\)</span>, <span class="math inline">\(7 \cdot 11\)</span> a 37. K týmto činiteľom ešte pripojíme možné činitele z rozkladu číslice <span class="math inline">\(k\)</span> a dostaneme riešenia dvoch typov: <span class="math display">\[a = 33k_1, b = 91, c = 37k_2, \ \ \ \ \text {pričom} \ \ k_1 \in \{1, 2, 3\}, k_2 \in \{1, 2\},\]</span> <span class="math display">\[a = 39k_1, b = 77, c = 37k_2,\ \ \ \ \text{pričom}\ \ k_1 \in \{1, 2\}, k_2 \in \{1, 2\},\]</span> Hľadaný počet trojíc čísel <span class="math inline">\(a, b, c\)</span> je teda <span class="math inline">\(3 \cdot 2 + 2 \cdot 2 = 10\)</span>.<br />
<br />
Posledná úloha seminára je zaujímavá myšlienkou, že čísla, ktoré majú všetky cifry rovnaké, sú násobkami čísel 11, 111, 1111, …. Ďalšia analýza uplatní poznatky o rozklade čísla na súčin prvočísel a je tak ďalším príkladom úlohy, v ktorej musia študenti zapojiť vedomosti z predchádzajúcich seminárov. </div></p>
<h2 id="domáca-práca" class="unnumbered">Domáca práca</h2>
<h3 id="úloha-58-i-3">Úloha 58-I-3</h3>
<p><div class="problem"> Nájdite všetky štvorciferné čísla <span class="math inline">\(n\)</span>, ktoré majú nasledujúce tri vlastnosti: V zápise čísla <span class="math inline">\(n\)</span> sú dve rôzne cifry, každá dvakrát. Číslo <span class="math inline">\(n\)</span> je deliteľné siedmimi. Číslo, ktoré vznikne otočením poradia cifier čísla <span class="math inline">\(n\)</span>, je tiež štvorciferné a deliteľné siedmimi. </div> <h4 class="solution-button">Riešenie</h4> <div class="solution"> V riešení budeme označovať číslo, ktoré vznikne otočením poradia cifier čísla <span class="math inline">\(n\)</span>, ako <span class="math inline">\(\overline{n}\)</span>. Rozoberieme tri prípady.</p>
<p>(i) Číslo <span class="math inline">\(n\)</span> má tvar <span class="math inline">\(aabb\)</span>, kde <span class="math inline">\(a\)</span>, <span class="math inline">\(b\)</span> sú rôzne cifry. Takže <span class="math inline">\(n = 1100a + 11b\)</span> a <span class="math inline">\(\overline{n} = 1100b + 11a\)</span>. Číslo 7 má deliť ako <span class="math inline">\(n\)</span>, tak <span class="math inline">\(\overline{n}\)</span>, teda aj ich rozdiel <span class="math inline">\(n - \overline{n} = 1089(a - b)\)</span> a súčet <span class="math inline">\(n + \overline{n} = 1111(a + b)\)</span>. Keďže ani číslo 1089, ani číslo 1111 nie sú násobkom siedmich a sedem je prvočíslo, tak <span class="math inline">\(7 \mid a -\)</span>b aj <span class="math inline">\(7 \mid a + b\)</span>. Ak použijeme rovnakú úvahu ešte raz, vidíme, že <span class="math inline">\(7 \mid (a - b) + (a + b) = 2a\)</span> a <span class="math inline">\(7 \mid (a + b) - (a - b) = 2b\)</span>, teda <span class="math inline">\(7 \mid a\)</span> a <span class="math inline">\(7 \mid b\)</span>, čiže <span class="math inline">\(a, b \in \{0, 7\}\)</span>. Cifry <span class="math inline">\(a, b\)</span> sú navzájom rôzne, preto jedna z nich musí byť 0. Ale potom jedno z čísel <span class="math inline">\(aabb\)</span>, <span class="math inline">\(bbaa\)</span> nie je štvorciferné. Hľadané číslo <span class="math inline">\(n\)</span> teda nemôže mať uvedený tvar.</p>
<p>(ii) Číslo <span class="math inline">\(n\)</span> má tvar <span class="math inline">\(abab\)</span>. Potom <span class="math inline">\(7 \mid n = 1010a + 101b\)</span> a tiež <span class="math inline">\(7 \mid \overline{n} = 1010b + 101a\)</span>. Podobne ako v predchádzajúcom prípade odvodíme, že <span class="math inline">\(7 \mid n - \overline{n} = 909(a - b)\)</span> a <span class="math inline">\(7 \mid n + \overline{n} = 1111(a + b)\)</span>, a z rovnakých dôvodov ako v predchádzajúcom prípade zisťujeme, že <span class="math inline">\(7 \mid a\)</span>, <span class="math inline">\(7 \mid b\)</span>. Niektorá z cifier by teda musela byť 0. Číslo <span class="math inline">\(n\)</span> tak nemôže mať ani tvar <span class="math inline">\(abab\)</span>.</p>
<p>(iii) Číslo <span class="math inline">\(n\)</span> má tvar <span class="math inline">\(abba\)</span>. Potom otočením poradia cifier vznikne to isté číslo, takže máme jedinú podmienku <span class="math inline">\(7 \mid 1001a + 110b\)</span>. Keďže <span class="math inline">\(7 \mid 1001\)</span> a <span class="math inline">\(7 \nmid 110\)</span>, je táto podmienka ekvivalentná s podmienkou <span class="math inline">\(7 \mid b\)</span>. Preto <span class="math inline">\(b \in \{0, 7\}\)</span>, <span class="math inline">\(a \in \{1, 2, \ldots, 9\}\)</span>, <span class="math inline">\(a \neq b\)</span>. Vyhovuje tak všetkých 17 čísel, ktoré práve uvedené podmienky spĺňajú: 1001, 2002, 3003, 4004, 5005, 6006, 7007, 8008, 9009, 1771, 2772, 3773, 4774, 5775, 6776, 8778, 9779.<br />
<br />
</div></p>
<h3 id="úloha-57-i-6">Úloha 57-I-6</h3>
<p><div class="problem"> Klárka mala na papieri napísané trojciferné číslo. Keď ho správne vynásobila deviatimi, dostala štvorciferné číslo, ktoré sa začínalo rovnakou číslicou ako pôvodné číslo, prostredné dve číslice sa rovnali a posledná číslica bola súčtom číslic pôvodného čísla. Ktoré štvorciferné číslo mohla Klárka dostať? </div> <h4 class="solution-button">Riešenie</h4> <div class="solution"> Hľadajme pôvodné číslo <span class="math inline">\(x = 100a + 10b + c\)</span>, ktorého cifry sú <span class="math inline">\(a, b, c\)</span>. Cifru, ktorá sa vyskytuje na prostredných dvoch miestach výsledného súčinu, označme <span class="math inline">\(d\)</span>. Zo zadania vyplýva <span class="math display">\[9(100a + 10b + c) = 1 000a + 100d + 10d + (a + b + c), \ \ \ \ \ \ (1)\]</span> pričom výraz v poslednej zátvorke predstavuje cifru zhodnú s poslednou cifrou súčinu <span class="math inline">\(9c\)</span>. To však znamená, že nemôže byť <span class="math inline">\(c \geq 5\)</span>: pre také <span class="math inline">\(c\)</span> sa totiž končí číslo <span class="math inline">\(9c\)</span> cifrou neprevyšujúcou 5, a pretože <span class="math inline">\(a\neq 0\)</span>, platí naopak <span class="math inline">\(a + b + c &gt; c \geq 5\)</span>.</p>
<p>Zrejme tiež <span class="math inline">\(c \neq 0\)</span> (v opačnom prípade by platilo <span class="math inline">\(a = b = c = x = 0\)</span>). Ostatné možnosti vyšetríme zostavením nasledujúcej tabuľky.</p>
<table>
<thead>
<tr class="header">
<th style="text-align: center;"><span class="math inline">\(c\)</span></th>
<th style="text-align: center;"><span class="math inline">\(9c\)</span></th>
<th style="text-align: center;"><span class="math inline">\(a+b+c\)</span></th>
<th style="text-align: center;"><span class="math inline">\(a+b\)</span></th>
</tr>
</thead>
<tbody>
<tr class="odd">
<td style="text-align: center;">1</td>
<td style="text-align: center;">9</td>
<td style="text-align: center;">9</td>
<td style="text-align: center;">8</td>
</tr>
<tr class="even">
<td style="text-align: center;">2</td>
<td style="text-align: center;">18</td>
<td style="text-align: center;">8</td>
<td style="text-align: center;">6</td>
</tr>
<tr class="odd">
<td style="text-align: center;">3</td>
<td style="text-align: center;">27</td>
<td style="text-align: center;">7</td>
<td style="text-align: center;">4</td>
</tr>
<tr class="even">
<td style="text-align: center;">4</td>
<td style="text-align: center;">36</td>
<td style="text-align: center;">6</td>
<td style="text-align: center;">2</td>
</tr>
</tbody>
</table>
<p>Rovnosť (1) možno prepísať na tvar <span class="math display">\[100(b - a - d) = 10d + a + 11b - 8c. (2)\]</span> Hodnota pravej strany je aspoň <span class="math inline">\(-72\)</span> a menšia ako 200, lebo každé z čísel <span class="math inline">\(a, b, c, d\)</span> je najviac rovné deviatim. Takže buď <span class="math inline">\(b - a - d = 0\)</span>, alebo <span class="math inline">\(b - a - d = 1\)</span>.</p>
<p>V prvom prípade po substitúcii <span class="math inline">\(d = b - a\)</span> upravíme vzťah (2) na tvar <span class="math inline">\(8c = 3(7b - 3a)\)</span>, z ktorého vidíme, že <span class="math inline">\(c\)</span> je násobkom troch. Z prvej tabuľky potom vyplýva <span class="math inline">\(c = 3, a = 4 - b\)</span>, čo po dosadení do rovnice <span class="math inline">\(8c = 3(7b - 3a)\)</span> vedie k riešeniu <span class="math inline">\(a = b = 2, c = 3\)</span>. Pôvodné číslo je teda <span class="math inline">\(x = 223\)</span> a jeho deväťnásobok <span class="math inline">\(9x = 2 007.\)</span></p>
<p>V druhom prípade dosadíme <span class="math inline">\(d = b - a - 1\)</span> do (2) a zistíme, že <span class="math inline">\(8c + 110 = 3(7b-3a)\)</span>. Výraz <span class="math inline">\(8c+110\)</span> je teda deliteľný tromi, preto číslo <span class="math inline">\(c\)</span> dáva po delení tromi zvyšok 2. Dosadením jediných možných hodnôt <span class="math inline">\(c = 2\)</span> a <span class="math inline">\(b = 6 - a\)</span> do poslednej rovnice zistíme, že <span class="math inline">\(a = 0\)</span>, čo je v rozpore s tým, že číslo <span class="math inline">\(x = 100a + 10b + c\)</span> je trojciferné.</p>
<p><em>Záver.</em> Klárka dostala štvorciferné číslo 2 007.</p>
<p><em>Poznámka.</em> Prvá tabuľka ponúka jednoduchší, ale numericky pracnejší postup priameho dosadzovania všetkých prípustných hodnôt čísel <span class="math inline">\(a, b, c\)</span> do rovnice (1). Počet všetkých možností možno obmedziť na desať odhadom <span class="math inline">\(b \geq a\)</span>, ktorý zistíme pomocou vhodnej úpravy vzťahu (1) napríklad na tvar (2). Riešenie uvádzame v druhej tabuľke.</p>
<table>
<thead>
<tr class="header">
<th style="text-align: right;"><span class="math inline">\(a\)</span></th>
<th style="text-align: right;">1</th>
<th style="text-align: right;">2</th>
<th style="text-align: right;">3</th>
<th style="text-align: right;">4</th>
<th style="text-align: right;">1</th>
<th style="text-align: right;">2</th>
<th style="text-align: right;">3</th>
<th style="text-align: right;">1</th>
<th style="text-align: right;"><strong>2</strong></th>
<th style="text-align: right;">1</th>
</tr>
</thead>
<tbody>
<tr class="odd">
<td style="text-align: right;"><span class="math inline">\(b\)</span></td>
<td style="text-align: right;">7</td>
<td style="text-align: right;">6</td>
<td style="text-align: right;">5</td>
<td style="text-align: right;">4</td>
<td style="text-align: right;">5</td>
<td style="text-align: right;">4</td>
<td style="text-align: right;">3</td>
<td style="text-align: right;">3</td>
<td style="text-align: right;"><strong>2</strong></td>
<td style="text-align: right;">1</td>
</tr>
<tr class="even">
<td style="text-align: right;"><span class="math inline">\(c\)</span></td>
<td style="text-align: right;">1</td>
<td style="text-align: right;">1</td>
<td style="text-align: right;">1</td>
<td style="text-align: right;">1</td>
<td style="text-align: right;">2</td>
<td style="text-align: right;">2</td>
<td style="text-align: right;">2</td>
<td style="text-align: right;">3</td>
<td style="text-align: right;"><strong>3</strong></td>
<td style="text-align: right;">4</td>
</tr>
<tr class="odd">
<td style="text-align: right;"><span class="math inline">\(9x\)</span></td>
<td style="text-align: right;">1539</td>
<td style="text-align: right;">2349</td>
<td style="text-align: right;">3159</td>
<td style="text-align: right;">3969</td>
<td style="text-align: right;">1368</td>
<td style="text-align: right;">2178</td>
<td style="text-align: right;">2988</td>
<td style="text-align: right;">1197</td>
<td style="text-align: right;"><strong>2007</strong></td>
<td style="text-align: right;">1026</td>
</tr>
</tbody>
</table>
<p></div></p>
<h2 id="doplňujúce-zdroje-a-materiály" class="unnumbered">Doplňujúce zdroje a materiály</h2>
<p>Výborným zdrojom úloh jednoduchších aj zložitejších je <span class="citation" data-cites="sedlacek1961"></span><a href="#fn1" class="footnote-ref" id="fnref1"><sup>1</sup></a>.</p>
<section class="footnotes">
<hr />
<ol>
<li id="fn1"><p><a href="https://dml.cz/handle/10338.dmlcz/403433">https://dml.cz/handle/10338.dmlcz/403433</a><a href="#fnref1" class="footnote-back">↩</a></p></li>
</ol>
</section>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
