<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="collapsible.js" type="text/javascript"></script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-22" class="unnumbered">Seminár 22</h1>
<p><div class="pdflinks">PDF na stiahnutie: <a href="pdf/seminar22-teacher.pdf">učiteľská verzia</a>, <a href="pdf/seminar22-student.pdf">študentská verzia</a></div></p>
<h2 id="téma" class="unnumbered">Téma</h2>
<p>Geometria VI – miš-maš</p>
<h2 id="ciele" class="unnumbered">Ciele</h2>
<p>Precvičenie geometrických poznatkov, rôznorodné netradičné úlohy</p>
<h2 id="úlohy-a-riešenia" class="unnumbered">Úlohy a riešenia</h2>
<h3 id="úloha-66-ii-3">Úloha 66-II-3</h3>
<p><div class="problem"> Dokážte, že obdĺžnik s rozmermi <span class="math inline">\(32 \times 120\)</span> sa dá zakryť siedmimi zhodnými štvorcami so stranou 30.</p>
<p></div> <h4 class="solution-button">Riešenie</h4> <div class="solution"> Štyrmi štvorcami so stranou 30 zrejme zakryjeme obdĺžnik <span class="math inline">\(30\times 120\)</span>. Zvyšnú časť <span class="math inline">\(2 \times 120\)</span> rozdelíme na tri zhodné časti, konkrétne obdĺžniky <span class="math inline">\(2 \times 40\)</span>, a ukážeme, ako každý z nich (rovnako) pokryť jedným z troch zvyšných štvorcov so stranou 30. Dosiahneme to, keď štvorec položíme na obdĺžnik tak, že obe uhlopriečky štvorca budú ležať na osiach súmernosti dotyčného obdĺžnika. Stačí potom ukázať, že obdĺžnik so stranou 2 vpísaný do štvorca podľa obr. 1 má druhú stranu dlhšiu ako 40. Jej dĺžka je zrejme <span class="math inline">\(30\sqrt{2}-2\)</span> (od uhlopriečky štvorca odčítame na každej strane 1 ako veľkosť výšky</p>
<p><img src="images/66K3.png" alt="image" /><br />
Obr. 1</p>
<p>pravouhlého trojuholníka so stranami <span class="math inline">\(2, \sqrt{2}, \sqrt{2}\)</span>, pozri zväčšenú časť obr. 1), takže stačí ukázať, že <span class="math inline">\(30\sqrt{2}-2\geq 40\)</span>. To je ekvivalentné s nerovnosťou <span class="math inline">\(5\sqrt{2}\geq 7\)</span>, čiže <span class="math inline">\(50 \geq 49\)</span>, čo je splnené. Daný obdĺžnik <span class="math inline">\(32 \times 120\)</span> teda naozaj možno zakryť siedmimi štvorcami so stranou 30.<br />
</div></p>
<h3 id="úloha-60-s-2">Úloha 60-S-2</h3>
<p><div class="problem"> Daný je štvorec so stranou dĺžky 6 cm. Nájdite množinu stredov všetkých priečok štvorca, ktoré ho delia na dva štvoruholníky, z ktorých jeden má obsah 12 cm<span class="math inline">\(^2\)</span>. (Priečka štvorca je úsečka, ktorej krajné body ležia na stranách štvorca.) </div> <h4 class="solution-button">Riešenie</h4> <div class="solution"> Ak priečka delí štvorec na dva štvoruholníky, musia ich koncové body ležať na protiľahlých stranách štvorca. V takom prípade sú oba štvoruholníky lichobežníkmi alebo pravouholníkmi (pre potreby tohto riešenia budeme pravouholník považovať za špeciálny lichobežník). Označme daný štvorec <span class="math inline">\(ABCD\)</span>, koncové body priečky označme <span class="math inline">\(K\)</span> a <span class="math inline">\(L\)</span>. Predpokladajme, že bod <span class="math inline">\(K\)</span> leží na strane <span class="math inline">\(AD\)</span>, potom bod <span class="math inline">\(L\)</span> leží na strane <span class="math inline">\(BC\)</span>. Jeden zo štvoruholníkov <span class="math inline">\(KABL\)</span> a <span class="math inline">\(KDCL\)</span> má podľa zadania obsah 12 cm<span class="math inline">\(^2\)</span>; nech je to napr. lichobežník <span class="math inline">\(KABL\)</span>.</p>
<p>Obsah lichobežníka vypočítame ako súčin jeho výšky s dĺžkou strednej priečky. Výška je v našom prípade rovná dĺžke strany štvorca, čiže 6 cm. Jeho stredná priečka má teda dĺžku 2 cm. Z toho vyplýva, že stred úsečky <span class="math inline">\(KL\)</span> musí ležať na osi strany <span class="math inline">\(AB\)</span> vo</p>
<p><img src="images/60S21.png" alt="image" />      <img src="images/60S22.png" alt="image" /><br />
Obr. 2 Obr. 3</p>
<p>vzdialenosti 2 cm od stredu strany <span class="math inline">\(AB\)</span> (obr. 2). Platí to aj naopak: Ak stred úsečky <span class="math inline">\(KL\)</span> leží v opísanej polohe, bude štvoruholník <span class="math inline">\(KABL\)</span> lichobežník s obsahom 12 cm<span class="math inline">\(^2\)</span>.</p>
<p>Ak budeme namiesto lichobežníka <span class="math inline">\(KABL\)</span> uvažovať lichobežník <span class="math inline">\(KDCL\)</span>, vyjde stred priečky <span class="math inline">\(KL\)</span> na osi úsečky <span class="math inline">\(CD\)</span> vo vzdialenosti 2 cm od stredu strany <span class="math inline">\(CD\)</span>.</p>
<p>Ak priečka <span class="math inline">\(KL\)</span> spája body na stranách <span class="math inline">\(AB\)</span> a <span class="math inline">\(CD\)</span>, dostaneme ďalšie dva možné body ležiace na spojnici stredov úsečiek <span class="math inline">\(AD\)</span> a <span class="math inline">\(BC\)</span>. Hľadanú množinu teda tvoria štyri body, ktoré ležia na priečkach spájajúcich stredy protiľahlých strán štvorca vo vzdialenosti 1 cm od jeho stredu (obr. 3). </div></p>
<h3 id="úloha-65-s-3">Úloha 65-S-3</h3>
<p><div class="problem"> V kružnici so stredom <span class="math inline">\(S\)</span> zostrojíme priemer <span class="math inline">\(AB\)</span> a ľubovoľnú naň kolmú tetivu <span class="math inline">\(CD\)</span>. Zdôvodnite, prečo je obvod trojuholníka <span class="math inline">\(ACD\)</span> menší ako dvojnásobok obvodu trojuholníka <span class="math inline">\(SBC\)</span>. </div> <h4 class="solution-button">Riešenie</h4> <div class="solution"> Želaný vzťah medzi obvodmi trojuholníkov <span class="math inline">\(ACD\)</span> a <span class="math inline">\(SBC\)</span> vyplynie, keď pre dĺžky ich strán objavíme nerovnosti <span class="math display">\[|AC| &lt; 2|SB|,\ \ \ \  |AD| &lt; 2|SC|\ \ \ \  \text{a} \ \ \ \  |CD| &lt; 2|BC|.\]</span> Prvé dve z nich sú dôsledkom toho, že tetivy <span class="math inline">\(AC\)</span> a <span class="math inline">\(AD\)</span> danej kružnice sú kratšie ako jej priemer <span class="math inline">\(AB\)</span> (obr. 1), tretia nerovnosť zapísaná v tvare <span class="math inline">\(\frac{1}{2}|CD| &lt; |BC|\)</span> je nerovnosťou medzi dĺžkami odvesny a prepony dvoch zhodných pravouhlých trojuholníkov, na ktoré je trojuholník <span class="math inline">\(BCD\)</span> rozdelený priamkou <span class="math inline">\(AB\)</span>, ktorá je totiž (vďaka predpokladu <span class="math inline">\(AB \perp CD\)</span>) osou tetivy <span class="math inline">\(CD\)</span>. Dodajme, že rovnako dobre možno využiť aj trojuholníkovú nerovnosť <span class="math inline">\(|CD| &lt; |BC| + |BD| = 2|BC|\)</span>.</p>
<p><img src="images/63S3.png" alt="image" /><br />
Obr. 5</p>
<p><strong>Iné riešenie.</strong> Označme <span class="math inline">\(\alpha\)</span> veľkosti vnútorných uhlov pri základni <span class="math inline">\(AC\)</span> rovnoramenného trojuholníka <span class="math inline">\(SAC\)</span>. Potom jeho vonkajší uhol pri vrchole <span class="math inline">\(S\)</span>, čiže uhol <span class="math inline">\(CSB\)</span>, má veľkosť <span class="math inline">\(2\alpha\)</span>, ktorú má aj uhol <span class="math inline">\(CAD\)</span>, pretože polpriamka <span class="math inline">\(AB\)</span> je jeho osou (obr. 5). 2Rovnoramenné trojuholníky <span class="math inline">\(ACD\)</span> a <span class="math inline">\(SCB\)</span> sa tak zhodujú vo vnútorných uhloch pri svojich hlavných vrcholoch <span class="math inline">\(A\)</span> a <span class="math inline">\(S\)</span>, a sú teda podobné. Preto je pomer ich obvodov rovný pomeru dĺžok ich ramien, a ten má naozaj hodnotu menšiu ako 2, lebo ramená trojuholníka <span class="math inline">\(ACD\)</span> sú kratšie ako priemer danej kružnice, zatiaľ čo ramená trojuholníka <span class="math inline">\(SCB\)</span> majú dĺžku jej polomeru.<br />
</div></p>
<h3 id="úloha-59-s-2">Úloha 59-S-2</h3>
<p><div class="problem"> Kružnice <span class="math inline">\(k(S; 6\,\text{cm})\)</span> a <span class="math inline">\(l(O; 4\,\text{cm})\)</span> majú vnútorný dotyk v bode <span class="math inline">\(B\)</span>. Určte dĺžky strán trojuholníka <span class="math inline">\(ABC\)</span>, pričom bod <span class="math inline">\(A\)</span> je priesečník priamky <span class="math inline">\(OB\)</span> s kružnicou <span class="math inline">\(k\)</span> a bod <span class="math inline">\(C\)</span> je priesečník kružnice <span class="math inline">\(k\)</span> s dotyčnicou z bodu <span class="math inline">\(A\)</span> ku kružnici <span class="math inline">\(l\)</span>. </div> <h4 class="solution-button">Riešenie</h4> <div class="solution"> Bod dotyku kružnice <span class="math inline">\(l\)</span> s dotyčnicou z bodu <span class="math inline">\(A\)</span> označme <span class="math inline">\(D\)</span> (obr. 6). Z vlastností dotyčnice ku kružnici vyplýva, že uhol <span class="math inline">\(ADO\)</span> je pravý. Zároveň je pravý aj uhol</p>
<p><img src="images/59S2.png" alt="image" /><br />
Obr. 6</p>
<p><span class="math inline">\(ACB\)</span> (Tálesova veta). Trojuholníky <span class="math inline">\(ABC\)</span> a <span class="math inline">\(AOD\)</span> sú tak podobné podľa vety <span class="math inline">\(uu\)</span>, lebo sa zhodujú v uhloch <span class="math inline">\(ACB\)</span>, <span class="math inline">\(ADO\)</span> a v spoločnom uhle pri vrchole <span class="math inline">\(A\)</span>. Z uvedenej podobnosti vyplýva <span class="math display">\[\frac{|BC|}{|OD|}=\frac{|AB|}{|AO|}. \ \ \ \  (1)\]</span> Zo zadaných číselných hodnôt vychádza <span class="math inline">\(|OD| = |OB| = 4\)</span> cm, <span class="math inline">\(|OS| = |SB| - |OB| = 2\)</span> cm, <span class="math inline">\(|OA| = |OS| + |SA| = 8\)</span> cm a <span class="math inline">\(|AB| = 12\)</span> cm. Podľa (1) je teda <span class="math inline">\(|BC| : 4\,\text{cm} = 12 : 8\)</span> a odtiaľ <span class="math inline">\(|BC| = 6\)</span> cm. Z Pytagorovej vety pre trojuholník <span class="math inline">\(ABC\)</span> nakoniec zistíme, že <span class="math inline">\(|AC| = \sqrt{12^2 - 6^2}\,\text{cm}= 6\)</span> cm.<br />
</div></p>
<h3 id="úloha-63-ii-4">Úloha 63-II-4</h3>
<p><div class="problem"> Daný je konvexný štvoruholník <span class="math inline">\(ABCD\)</span> s bodom<span class="math inline">\(E\)</span> vnútri strany <span class="math inline">\(AB\)</span> tak, že platí <span class="math inline">\(|\measuredangle ADE| = |\measuredangle DEC| = |\measuredangle ECB|\)</span>. Obsahy trojuholníkov <span class="math inline">\(AED\)</span> a <span class="math inline">\(CEB\)</span> sú postupne 18 cm<span class="math inline">\(^2\)</span> a 8 cm<span class="math inline">\(^2\)</span> . Určte obsah trojuholníka <span class="math inline">\(ECD\)</span>. </div> <h4 class="solution-button">Riešenie</h4> <div class="solution"> Hľadaný obsah trojuholníka <span class="math inline">\(ECD\)</span> označme <span class="math inline">\(S\)</span>. Uhol <span class="math inline">\(DEC\)</span> je striedavý s uhlami <span class="math inline">\(ADE\)</span> a <span class="math inline">\(ECB\)</span>, odtiaľ <span class="math inline">\(AD  \parallel EC\)</span> a <span class="math inline">\(ED \parallel BC\)</span> (obr. 7). Trojuholníky <span class="math inline">\(EDA\)</span></p>
<p><img src="images/63K41.png" alt="image" /><br />
Obr. 7</p>
<p>a <span class="math inline">\(EDC\)</span> majú spoločnú stranu <span class="math inline">\(ED\)</span>, pomer ich obsahov je teda rovný pomeru prislúchajúcich výšok. Ak navyše postupne označíme <span class="math inline">\(P, Q a R\)</span> kolmé priemety vrcholov <span class="math inline">\(A, B a C\)</span> na priamku <span class="math inline">\(DE\)</span> a označíme <span class="math inline">\(v = |AP|\)</span>, <span class="math inline">\(w = |BQ| = |CR|\)</span>, dostaneme z podobných pravouhlých trojuholníkov <span class="math inline">\(AEP\)</span> a <span class="math inline">\(BEQ\)</span> úmeru <span class="math display">\[\frac{18}{S}=\frac{v}{w}=\frac{|AE|}{|EB|}.\]</span> Analogicky pre trojuholníky <span class="math inline">\(ECD\)</span> a <span class="math inline">\(ECB\)</span> zistíme, že <span class="math display">\[\frac{8}{S}=\frac{|EB|}{|AE|}.\]</span> (V obr. 7 sú prislúchajúce priemety iba naznačené, ale jedná sa o ten istý výpočet ako v predošlom odseku, len v ňom zameníme zodpovedajúce body <span class="math inline">\(A\leftrightarrow B, C \leftrightarrow D\)</span> a prislúchajúce obsahy trojuholníkov <span class="math inline">\(AED\)</span> a <span class="math inline">\(BEC\)</span>.) Dokopy teda je <span class="math inline">\(S : 8 = 18 : S\)</span> čiže <span class="math inline">\(S^2 = 144\)</span>, takže trojuholník <span class="math inline">\(ECD\)</span> má obsah <span class="math inline">\(S = 12\)</span> cm<span class="math inline">\(^2\)</span> . </div></p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
