\newcounter{seminar}
\newcounter{problem}
\newcommand{\seminar}[1]{
  \setcounter{seminar}{#1}
  \setcounter{problem}{0}
  \subsection*{Seminár #1}
}

% LaTeX header setting the web/thesis commands right
\input{templates/latex-header-pdf.tex}

\HlavickaUvod
\setcounter{page}{1}
\pagenumbering{arabic}

\chapter*{Úvod}
\label{chap:intro}
\addcontentsline{toc}{chapter}{\nameref{chap:intro}}


Diplomová práca sa venuje tvorbe prezenčného matematického seminára pre študentov prvého ročníka so záujmom o matematiku. Práca má dve časti. V prvej z nich zasadíme seminár do širšieho kontextu matematického vzdelávania stredoškolákov. Podávame stručný prehľad mimoškolských aktivít, do ktorých sa študenti so záujmom o matematiku môžu zapojiť. Sem bezpochyby patrí najstaršia predmetová olympiáda -- matematická olympiáda, rozličné korešpondenčné semináre, tábory, sústredenia a letné školy s matematickou tematikou, ako aj jednodňové podujatia, či už sú to súťaže alebo (ma)tematicky zamerané semináre. Pri tvorbe obsahov seminárnych stretnutí sme potom vychádzali zo školského vzdelávacieho programu pre prvý ročník gymnázií (ktorý vychádza z rámcového vzdelávacieho programu, je však hmatateľnejším vodidlom k tomu, aké znalosti a zručnosti by študenti mali mať) a analýzy úloh matematickej olympiády kategórie C.

Na základe poznatkov z prvej kapitoly sme potom vytvorili osnovy seminárov pre študentov so záujmom o ďalšie matematické vzdelávanie. Semináre sú naplánované s týždennou frekvenciou, pričom jedno seminárne stretnutie má trvať približne 120\,minút. V hlavnom texte ponúkame návrh úloh, ktorými sa študenti pod vedením vedúceho seminára majú zaoberať, sprievodné komentáre aj domáce práce. Ďalej sú obsahom stretnutí tímové matematické súťaže a zaradené sú aj semináre zamerané na analýzu úloh aktuálneho ročníka matematickej olympiády.

Práca bola napísaná s využitím systému \LaTeX, obrázky sme prevzali zo verejne dostupných vzorových riešení úloh MO.

%\textbf{Matematický seminář pro talentované studenty}\\
%Zadání: Studentka sestaví podrobnou osnovu včetně řešených příkladů a cvičení pro středoškolský seminář připravující studenty na matematické soutěže (zejména matematickou olympiádu). Obsah semináře zohlední RVP pro gymnázia i obvyklý průběh studia, stejně jako typické úlohy řešené v~matematických soutěžích. Dle zájmu studentky je možné práci pojmout buď jako přípravu podkladů pro prezenční seminář nebo jako přípravu virtuálního webového semináře.

\cleardoublepage

\renewcommand{\chaptermark}[1]{\markboth{\thechapter. #1}{}}
\renewcommand{\sectionmark}[1]{\markright{\thesection. #1}{}}
\HlavickaKapitoly
\chapter{Širší kontext práce}
\section{Príležitosti pre študentov so záujmom o~matematiku}

Stredoškoláci, ktorých matematika zaujíma a láka ich odhaľovanie matematických tajomstiev aj za hranicami 3-4 hodín bežnej školskej matematiky, majú počas svojich stredoškolských štúdií veľké množstvo príležitostí. Cibriť si svoj matematický um môžu v~rôznych dlhodobých či jednorázových súťažiach, seminároch či letných školách. V~tejto krátkej kapitole uvedieme stručný prehľad možností, ktoré sa študentom slovenských a českých stredných škôl ponúkajú. Predstavíme matematickú olympiádu, korešpondenčné semináre a ďalšie súťaže. Nekladieme si však za cieľ podať úplný a vyčerpávajúci prehľad všetkých školských aj mimoškolských matematických aktivít spolu s~ich historickým vývojom, ale skôr predstaviť čitateľovi mozaiku matematických príležitostí pre stredoškolákov. Pre záujemcov o~hlbší pohľad do problematiky európskych matematických súťaží môže byť zaujímavým čítaním~\cite{huv},  o~vývoji práce s~matematickými talentmi pútavo pojednáva Svrček~\cite{svrcek2014} a o~histórii matematickej olympiády na Slovensku a v~Českej republike sa nemálo dozvieme z~\cite{dos}.


\subsection*{Matematická olympiáda}

Matematická olympiáda je najstaršou predmetovou olympiádou a je zároveň \uv{kráľovnou} matematických súťaží u~nás. Prvýkrát sa matematická olympiáda konala v~školskom roku 1951/52 a teda v~školskom roku 2017/18 sa mali študenti možnosť zúčastniť už 67.\,ročníka.

Úlohy matematickej olympiády sú autorské a náročnejšie ako typické školské úlohy. Často vyžadujú okrem dobrého zvládnutia školských poznatkov aj istý matematický cvik, vo vyšších kategóriách je na vyriešenie niektorých úloh nezriedka potrebné naštudovanie pasáží, ktoré nie sú bežnou súčasťou osnov. Okrem samotného výsledku úlohy je veľmi dôležitý postup, ktorým sa študent k~riešeniu dopracoval a jeho zdôvodnenie. Účastníci olympiády sa tak trénujú nielen v~riešení matematických úloh, ale aj v~prehľadom a zrozumiteľnom zápise ich riešenia.

V~súčasnosti študenti súťažia v~ôsmich rôznych kategóriách, ktoré sú určené pre žiakov druhého stupňa ZŠ a študentov SŠ, kategórie Z5, Z6, Z7, Z8, Z9, sú po rade určené žiakom 5., 6., 7., 8. a 9. ročníka, kategórie C, B, A sú pripravené pre študentov 1., 2. a 3.-4. ročníkov gymnázií a stredných odborných škôl a zodpovedajúcich ročníkov viacročných gymnázií. Študenti sa okrem svojej príslušnej kategórie môžu tiež zúčastniť olympiády v~kategórii vyššej. Všetky kategórie začínajú domácim kolom, základoškolákov potom preverí kolo okresné, kde súťaž pre kategórie Z5-Z8 končí. Kategória Z9 je zavŕšená kolom krajským. Stredoškolské kategórie pokračujú po domácom kole ešte školským a krajským, v~prípade kategórie A~sa najlepší riešitelia z~celej republiky stretnú na kole celoštátnom. Šestica najúspešnejších riešiteľov celoštátneho kola postupuje na Medzinárodnú matematickú olympiádu, kde si meria sily so stredoškolákmi z~celého sveta.

\subsection*{Korešpondenčné semináre}

Korešpondenčné semináre sú ďalším spôsobom, akým si študenti môžu rozširovať a trénovať svoje (nielen) matematické znalosti a skúsenosti. Obsahovo sú matematické semináre podobné matematickej olympiáde, pretože študenti sa taktiež venujú úlohám vyššej ako školskej náročnosti, ktorých riešenia spolu s~postupom a zdôvodnením prehľadne spisujú. Korešpondenčné semináre nie sú len doménou matematikov, existujú totiž aj semináre z~programovania, fyziky, biológie či ekológie.

Aj keď sa jednotlivé matematické semináre od seba v~detailoch odlišujú, ich priebeh veľmi podobný. Organizátori zverejnia zadania úloh a študenti majú niekoľko týždňov na ich vyriešenie. Úlohy sa potom posielajú organizátorom, ktorí ich opravia, ohodnotia bodmi, pridajú komentáre k~jednotlivým riešeniam a pošlú ich naspäť študentom. Tento cyklus sa opakuje niekoľkokrát ročne, pričom sérií býva 4-8, v~každej z~nich na študentov čaká 4-9 úloh. Neoddeliteľnou súčasťou korešpondenčných seminárov sú sústredenia pre niekoľko desiatok najlepších riešiteľov, ktoré študentov zvyčajne okrem matematických vedomostí obohatia aj o~nové priateľstvá a ďalšie zážitky.

V~Českej republike a na Slovensku existuje matematických korešpondenčných seminárov niekoľko, nebýva výnimkou, že slovenskí študenti riešia aj semináre české a naopak. Uvedieme semináre, ktoré môžu byť zaujímavé pre stredoškolských študentov.

\subsubsection{České korešpondenčné semináre}
\begin{itemize}
\item \textit{PraSe} (\textit{MKS}) -- \textit{Pražský korešpondenční seminář} organizovaný Matematicko-fyzikálnou fakultou  Karlovej univerzity v~Prahe, osem sérií úloh rozdelených na jesennú a jarnú časť, väčšina sérií obsahuje 8 úloh, okrem toho ešte tematická séria zameraná na istú oblasť matematiky, dve sústredenia ročne. Podrobnejšie informácie je možné nájsť na [\url{https://mks.mff.cuni.cz/info/pravidla.php}]
\item \textit{BrKoS} -- \textit{Brněnský korešpondenční seminář} organizovaný pod záštitou Prírodovedeckej fakulty Masarykovej univerzity v~Brne, šesť sérií po siedmich úlohách, jedno jesenné sústredenie. Viac informácií je zverejenených na \cite{brkos}
\item \textit{M\&M} -- organizovaný opäť Matematicko-fyzikálnou fakultou Karlovej univerzity v~Prahe, typovo sa líši od predchádzajúcich dvoch: študenti majú okrem riešenia zadaných úloh možnosť bádať nad zadanými témami, písať články a reagovať na články rovesníkov. Pre najlepších riešiteľov je taktiež pripravené sústredenie. Viac informácií je dostupných na~\cite{mam}.
\end{itemize}

\subsubsection{Slovenské korešpondenčné semináre}
\begin{itemize}
\item \textit{KMS} -- \textit{Korešpondenčný matematický seminár} organizovaný neziskovou organizáciou Trojsten, zimná a letná časť, každá pozostávajúca z~troch sérií desiatich úloh, dve vekové kategórie, pre ktoré sú na konci každej časti organizované samostatné sústredenia. Podrobnejší prehľad na \cite{kms}.
\item \textit{STROM} -- \textit{Seminár talentovaných riešiteľov obľubujúcich matematiku} organizovaný združením \textit{STROM}, takisto dve časti po tri série úloh a dve sústrednia. Ďalšie informácie sa nachádzajú na \cite{strom}.
\end{itemize}

\subsubsection*{Česko-slovenský seminár}
\begin{itemize}
\item \textit{iKS} -- \textit{Medzinárodný korešpondenčný seminár} určený pre pokročilých riešiteľov, obsahuje ťažké úlohy, a tomu odpovedá aj počet riešiteľov, ktorý je rádovo menší ako v~ostatných zmienených seminároch.
\end{itemize}

Okrem archívu súťažných úloh a ich riešení väčšina seminárov zverejňuje ďalšie zaujímavé články z~rôznych oblastí matematiky, materiály zo sústredení a doplňujúce úlohy. Webové stránky týchto seminárov sa tak stávajú takmer nevyčerpateľnou zásobárňou inšpirácie a priestoru na precvičovanie riešiteľských zručností.


\subsection*{Krátkodobé súťaže}

Okrem vyššie spomínaných dlhodobejších súťaží sa študenti môžu zapojiť do ďalších matematických akcií. Jednoznačne najmasovejšou\footnote{V roku 2018 sa súťaže zúčastnilo viac ako $22000$ stredoškolákov.} z~nich je \textit{Matematický klokan}, ktorý je pripravovaný pre študentov základných a stredných škôl. Na rozdiel od predchádzajúcich súťaží tu študenti riešia menej náročné, no stále originálne úlohy a dôležitý je len správny výsledok, ktorý študenti vyberajú z~piatich ponúknutých možností.

Jednou z~mála súťaží, ktorá nie je určená pre jednotlivcov, je \textit{Náboj}. V~\textit{Náboji} riešia 5-členné družstvá po dobu dvoch hodín úlohy, ktoré \uv{si vyžadujú istú dávku invencie a dôvtipu}. Na začiatku súťaže dostanú družstvá šesticu úloh, po vyriešení ktorejkoľvek z~nich výmenou za ňu získa novú úlohu. V~roku 2018 sa súťaž, pripravovaná pod záštitou viacerých univerzít a korešpondenčných seminárov, uskutočnila dokonca v~15 mestách celej Európy.

\subsection*{Letné školy a tábory}

Študentom, ktorým by sa letné prázdniny mohli zdať málo matematicky intenzívne, vychádzajú v~ústrety rôzne letné školy a tábory, na ktoré sa môžu prihlásiť aj bez toho, aby predtým riešili korešpondenčné či iné súťaže. Príkladmi sú \textit{Letná škola matematiky a fyziky}, \textit{Letný tábor Trojstenu}, \textit{Letná škola Trojstenu}, sústredenie MOFO pre riešiteľov matematickej a fyzikálnej olympiády či \textit{Letné študentské sústredenie TNC}. Na rozdiel od predchádzajúcich aktivít nie je počas letných táborov a škôl kladený dôraz len na získavanie nových poznatkov z~matematiky (a prípadne fyziky), ale aj na netradičné hry, športové a nešportové aktivity a upevňovanie priateľstiev medzi účastníkmi. Vlastné skúsenosti autorky sa môžu len pridať k~hlasom, ktoré tvrdia, že sústredenia a tábory sú zážitkami na celý život.


%\textit{Kromě populárních korespondenčních seminářů jsou v České republice pořádány další neméně zajímavé matematické soutěže. V mnoha případech opět ve spolupráci se Slovenskem. Za zmínku jistě stojí matematická soutěž Náboj, viz. např. [64] nebo Pražská střela, viz např. [76]. Uvedené matematické soutěže jsou známé především pro svou dynamičnost a živou atmosféru. Náboj je mezinárodní matematickou soutěží, které se účastní pětičlenné týmy středoškoláků z různých škol České a Slovenské republiky. Soutěž probíhá současně v Praze, Bratislavě, Opavě a Košicích, a to ve dvou soutěžních kategoriích, přičemž v kategorii Juniorů mohou soutěžit pouze týmy, jejichž členové jsou žáky nejvýše 2. ročníku střední školy. Jinak je tomu v kategorii Seniorů, kde mohou soutěžit týmy středoškolá ků v libovolném složení. Celá soutěž trvá pouhé 2 hodiny a soutěžící týmy přistupují k řešení 6 soutěžních úloh. Týmy středoškoláků řeší zadané soutěžní úlohy postupně, přičemž zadání další soutěžní úlohy obdrží až po odevzdání správného řešení úlohy předchozí. Náboj je matematickou soutěží s netradičními soutěžními úlohami, vyžadujícími jistou dávku invence a důvtipu, jak tvrdí sami organizátoři této soutěže. Další matematickou soutěží, které se mohou čeští středoškoláci (konkrétně žáci 3. ročníků) účastnit je Moravskoslezský matematický šampionát, viz např. [75], pořádaný v prostorách Wichterlova gymnázia v Ostravě – Porubě. Jedná se o jednodenní matematickou soutěž. Soutěž probíhá každoročně, vždy v říjnu, a v roce 2012 proběhne již 10. ročník této ne příliš známé matematické soutěže. Soutěžící řeší 5 zajímavých úloh, přičemž v úlohách je kladen důraz na uplatnění matematiky v praktickém životě. V České republice existuje i matematická soutěž určená žákům středních odborných škol. Jde o Celostátní matematickou soutěž žáků SOŠ, SPŠ, ISŠ, SOU, OU, …. Je organizována JČMF, viz např. [77], OA a VOŠ Valašské Meziříčí ve spolupráci s dalšími 21 odbornými školami z celé České republiky, a to v 7 kategoriích podle typu školy, viz např. [65]. Navíc jsou pro jednotlivé kategorie vymezeny i tematické okruhy, což není v matematických soutěžích obvyklé. Poslední zmínka bude patřit účasti českých středoškoláků na mezinárodních soutěžích. Pro přehlednost je v textu uveden pouze výčet mezinárodních matematických soutěží s českou participací, detailněji jsou jednotlivé matematické soutěže popsány ve 4. kapitole. }


\section{Bližšia špecifikácia zadania práce}

Všeobecné zadanie práce bolo po diskusii s~vedúcim práce konkretizované nasledujúcim spôsobom. Obsahom diplomovej práce budú podklady pre prezenčný seminár určený študentom prvého ročníka gymnázia so záujmom o~matematiku. Neprázdnu podmnožinu účastníkov tak pravdepodobne budú tvoriť študenti na matematiku nadaní, cieľom však nie je vytvoriť seminár, ktorý by malú skupinu študentov pripravoval na úspešnú účasť na Medzinárodnej matematickej olympiáde už v~takomto mladom veku. Túto úlohu spĺňa nemalé množstvo existujúcich aktivít (bohatý a výstižný prehľad je možné nájsť v~\cite{svrcek2014}) a tento text nemá ambíciu byť ďalším z~nich. Omnoho dôležitejším predpokladom pre účasť na seminári je tak záujem študenta o matematiku, viac než jeho objektívne ohodnotenie nadanie.

Práca si kladie za cieľ vytvoriť súbor seminárov obsahujúci dostatok úloh a problémov k~samostatnému precvičovaniu, ktorý by bol prístupný širšiemu spektru študentov, nielen úzkej matematickej špičke. Dúfame, že si tak nájde cestu k väčšiemu okruhu študentov a učiteľov. V~neposlednom rade pri špecifikácii zadania zavážil fakt, že autorka má k~zvolenej vekovej kategórii blízko, či už ako organizátorka matematických seminárov a sústredení pre žiakov druhého stupňa základnej školy, alebo začínajúca učiteľka v~nižších triedach gymnázia.

\section*{Východiská pri tvorbe osnov}
Obsah seminárnych stretnutí sa opiera najmä o~dva kľúčové aspekty -- matematickú olympiádu kategórie C a školský vzdelávací program (ŠVP) pre gymnáziá.

\subsection*{Školský vzdelávací program}

Pre potreby tejto práce sme vychádzali zo ŠVP publikovaného na webových stránkach Gymnázia Brno, třída Kapitána Jaroše.

Školský vzdelávací program pre prvý ročník gymnáziálneho vzdelávania sa svojim zameraním zásadne nelíši medzi matematickou a nematematickou triedou a zahŕňa štyri oblasti, ktoré sú podrobnejšie popísané v~nasledujúcej tabuľke.

\begin{longtable}{ p{.48\textwidth} p{.48\textwidth}} \toprule
\multicolumn{2}{p{\textwidth}}{Algebraické výrazy, mocniny a odmocniny} \\ \midrule
  Žiak & Učivo \\ \vspace{-10pt}
  \begin{itemize}
    \item efektívne upravuje výrazy s~premennými, určuje definičný obor výrazov
    \item rozkladá mnohočleny na súčin vynímaním a použitím vzorcov
    \item uskutočňuje operácie s~mocninami a odmocninami, upravuje číselné výrazy
  \end{itemize} &  \vspace{-10pt}
  \begin{itemize}
    \item mnohočleny, lomené výrazy
    \item mocniny s~prirodzeným, celým a racionálnym exponentom, druhá a tretia odmocnina
    \item výrazy s~mocninami a odmocninami
  \end{itemize} \\ \midrule
  \multicolumn{2}{p{\textwidth}}{Teória množín, výroková logika, matematické vety a dôkazy} \\ \midrule
  Žiak & Učivo \\ \vspace{-10pt}
  \begin{itemize}
    \item uskutočňuje správne operácie s~množinami, množiny využíva pri riešení úloh
    \item pracuje správne s~výrokmi, používa správne logické spojky a kvantifikátory
    \item presne formuluje svoje myšlienky a zrozumiteľne sa vyjadruje
    \item rozumie logickej stavbe matematickej vety
    \item vhodnými metódami uskutočňuje dôkazy jednoduchých matematických viet
  \end{itemize} & \vspace{-10pt}
  \begin{itemize}
    \item množiny, operácie s~množinami (zjednotenie, prienik, rozdiel množín, doplnok množiny v~množine, podmnožina, rovnosť množín, Vennove diagramy, de Morganove pravidlá)
    \item výroky, negácie, kvantifikátory, logické spojky (konjunkcia, alternatíva, implikácia, ekvivalencia), výrokové formuly, tautológia, obmena a obrátenie implikácie
    \item definícia, veta, dôkaz
    \item priamy dôkaz, nepriamy dôkaz, dôkaz sporom
  \end{itemize} \\ \midrule
\multicolumn{2}{p{\textwidth}}{Teória čísel} \\ \midrule
  Žiak & Učivo\\ \vspace{-10pt}
  \begin{itemize}
    \item vysvetlí vzťahy medzi číselnými obormi $\NN, \ZZ, \QQ, \QQ'_{\RR}, \RR$
    \item používa vlastnosti deliteľnosti prirodzených čísel
    \item operuje s~intervalmi, aplikuje geometrický význam absolútnej hodnoty,
    \item odhaduje výsledky numerických výpočtov a efektívne ich uskutočňuje, účelne používa kalkulačku
  \end{itemize} & \vspace{-10pt}
  \begin{itemize}
    \item číslo, premenná
    \item číselné obory $\NN, \ZZ, \QQ, \QQ'_{\RR}, \RR$
    \item prirodzené čísla, deliteľnosť ($a$ delí $b$, najväčší spoločný deliteľ, najmenší spoločný násobok, čísla súdeliteľné a nesúdeliteľné, prvočísla a zložené čísla, základná veta aritmetiky)
    \item celé čísla
    \item racionálne čísla
    \item reálne čísla, intervaly, absolútna hodnota
  \end{itemize}\\ \midrule
\multicolumn{2}{p{\textwidth}}{Rovnice a nerovnice} \\ \midrule
  Žiak & Učivo \\ \vspace{-10pt}
  \begin{itemize}
    \item rieši lineárne a kvadratické rovnice, nerovnice a ich sústavy, v~jednoduchých prípadoch diskutuje riešiteľnosť alebo počet riešení
    \item rozlišuje ekvivalentné a neekvivalentné úpravy, zdôvodní, kedy je skúška nutnou súčasťou riešenia
    \item geometricky interpretuje číselné, algebraické a funkčné vzťahy, graficky znázorňuje riešenia rovníc, nerovníc a ich sústav
    \item analyzuje a rieši problémy, v~ktorých aplikuje riešenie lineárnych a kvadratických rovníc a ich sústav
  \end{itemize} & \vspace{-10pt}
  \begin{itemize}
    \item lineárne rovnice a nerovnice
    \item kvadratická rovnica (diskriminant, vzťahy medzi koreňmi a koeficientami, rozklad kvadratického trojčlenu, doplnenie na štvorec), kvadratická nerovnica
    \item rovnice a nerovnice v~súčinovom a podielovom tvare
    \item rovnice s~neznámou v~menovateli a pod odmocninou
    \item lineárna a kvadratická rovnica s~parametrom
    \item kartézsky súčin, binárna relácia a ich grafy
    \item sústavy lineárnych rovníc a nerovníc
  \end{itemize}\\ \bottomrule
\end{longtable}

\subsection*{Matematická olympiáda kategórie C}

Ďalším oporným pilierom boli zadania matematických olympiád kategórie C. Podrobne sme preskúmali úlohy všetkých kôl posledných 10 ročníkov MO (počínajúc 66.\,ročníkom v~školskom roku 2016/2017 a končiac 57.\,ročníkom v~školskom roku 2007/2008) a úlohy v~nich sme rozdelili do štyroch kategórií nasledovne.


\begin{itemize}
\item Algebraické výrazy, rovnice, sústavy rovníc, nerovnosti
\begin{itemize}
\item úpravy výrazov využívajúce identity,
\item slovné úlohy vedúce na riešenie rovníc,
\item sústavy rovníc,
\item rovnice s~parametrami,
\item nerovnosti.
\end{itemize}
\item Teória čísel
\begin{itemize}
\item deliteľnosť, rozklad na prvočísla,
\item najmenší spoločný násobok, najväčší spoločný deliteľ,
\item ciferné zápisy čísel,
\item lomené výrazy,
\item zvyškové triedy.
\end{itemize}
\item Geometria
\begin{itemize}
\item úlohy využívajúce podobnosť trojuholníkov,
\item úlohy využívajúce Pytagorovu vetu,
\item úlohy o obsahoch rovinných útvarov,
\item úlohy o kružniciach vpísaných a opísaných trojuholníku,
\item netradičné úlohy.
\end{itemize}
\item Rôzne (najčastejšie kombinatorika)
\begin{itemize}
\item úlohy využívajúce mriežky a šachovnice,
\item hľadanie víťaznej stratégie,
\item úlohy využívajúce Dirichletov princíp,
\item úlohy o~počte známych (teória grafov),
\item logické úlohy nevyžadujúce žiadne špeciálne vedomosti.
\end{itemize}
\end{itemize}


Toto rozdelenie ďalej zohráva úlohu v~zaraďovaní obsahov seminárov -- v~nich sa budeme postupne venovať všetkým štyrom vyššie spomenutým oblastiam. Zároveň však krajské kolo kategórie C prebieha v~prvej polovici apríla, preto je zmysluplné využiť zostávajúcu časť školského roka na pozvoľné začatie prípravy na úlohy MO kategórie~B, prípadne ďalšie matematické zaujímavosti.

\section{Doplňujúce zdroje, materiály a inšpirácia}

Aj napriek tomu, že prevažná väčšina seminárov sa opiera najmä o úlohy matematickej olympiády z minulých rokov, vychádzali sme pri tvorbe obsahu z ďalších zdrojov.

Výborným sprievodcom do sveta riešenia matematických problémov je~\cite{holton2010}, ktorý veľmi pútavou formou zoznamuje čitateľa s rôznymi oblasťami stredoškolskej olympiádnej matematiky a metódami riešenia problémov. Kniha je plná veľkého množstva cvičení a úloh, všetky majú v publikácii aj riešenia.

Podobne zaujímavým počinom je aj~\cite{zeitz2007}, ktorý však obsahuje aj matematiku vysokoškolskej úrovne. Obe publikácie sú písané v angličtine, český ani slovenský preklad zatiaľ nevyšiel, no ak je čitateľ vybavený angličtinou aspoň na základnej úrovni, nemali by tieto dve knihy ujsť jeho pozornosti.

V českých a slovenských kruhoch MO sú veľmi populárne knihy z edície \textit{Škola mladých matematikov}, ktorá začala vychádzať v roku 1961 na podnet Ústredného výboru MO. Edícia obsahuje 61 knižočiek na rozličné témy rozširujúce a prehlbujúce matematické znalosti stredoškolákov. Nie všetky knižky sú však v celom svojom obsahu prístupné mladším žiakom gymnázií, keďže mnohé sa venujú aj pokročilejším partiám matematiky. Užívateľský príjemný je fakt, že všetky knihy sú dostupné na TODO

Poslednou, ale určite nie najmenej dôležitou dvojicou kníh je~\cite{herman2004} a \cite{herman2011} , ktoré ponúkajú hlboký a precízny pohľad na riešenie úloh z oblasti rovníc, nerovností, teórie čísel a kombinatoriky.



\section{Celoročný koncept seminára}

Pri tvorbe a zaradení jednotlivých seminárov sme okrem ŠVP pre gymnáziá a typických úloh MO brali do úvahy aj rytmus školského roka, ktorý ovplyvňujú najmä termíny prázdnin a v~prípade matematicky zameraných študentov aj termíny jednotlivých kôl MO. V~ďalších odsekoch tak vysvetlíme, ako sme všetky uvedené skutočnosti pretavili do osnovy obsahu seminára na jeden školský rok.

Školský rok má približne 40 týždňov (10 mesiacov $\times$ 4 týždne). Predpokladáme, že seminárne stretnutia začnú v~polovici septembra, keďže prvých pár týždňov sa časové plány študentov aj učiteľov ešte len ustaľujú. Podobne, posledné dva júnové týždne bývajú v~školách často nepravidelné, pretkané školskými výletmi a ďalšími školskými aktivitami. Študentov tiež potešia vianočné a jarné, týždeň trvajúce, prázdnin, kedy sa seminár neuskutoční. Okrem toho sme v máji zaradili len tri stretnutia, keďže v tomto období je na mnohých školách režim, vzhľadom na maturitné skúšky, nepravidelný.

Celkovo teda v~našom pláne počítame s~33 stretnutiami počas celého školského roka, pričom si autorka práce uvedomuje, že tento počet stretnutí nie je univerzálne použiteľný každým učiteľom v~každom školskom roku.

Prirodzenými míľnikmi, okrem väčších prázdninových úsekov, sú tiež termíny späté s~jednotlivými kolami MO, v~našom prípade budeme brať ohľad najmä na kategóriu C. Riešenia domáceho kola musia študenti spravidla odovzdať najneskôr v~prvej polovici januára. Približne desať dní po tomto termíne sa koná kolo školské a sezóna je zavŕšená krajským kolom, ktoré študentov zvyčajne potrápi v~prvej polovici apríla.

Za vhodné tiež považujeme zmieniť, že žiadne kolo žiadneho ročníka MO sa nezaobíde bez geometrickej úlohy. Tie tak tvoria minimálne štvrtinu až polovicu všetkých úloh v~danom ročníku. ŠVP pre gymnáziá však geometriu v~prvom ročníku neobsahuje. Pohľad na olympiádne úlohy nám prezradí, že úlohy kategórie C nevyžadujú žiadne špeciálne geometrické vedomosti, je však vhodné so študentami osviežiť ich poznatky zo základnej školy a riešenie úloh z~geometrie postupne trénovať.

Seminár je rozdelený na tri hlavné časti -- pred termínom domáceho kola, medzi domácim a krajským kolom a po krajskom kole. Prvé dve časti sú usporiadané tak, aby sme sa v~každej z~nich dotkli väčšiny zo štyroch zmienených typov úloh MO, teda v~každom z~dvoch blokov sa budeme postupne venovať algebraickým výrazom a rovniciam (úpravy výrazov, riešenie (systémov) rovníc a nerovností), teórii čísel (deliteľnosť, prvočísla, ciferné zápisy) a geometrii, v~druhom bloku seminár obsahuje aj stretnutia zamerané na kombinatorické úlohy. V~treťom bloku sme zaradili dva algebraické semináre zamerané na to, čo by približne v rovnakom čase mali preberať študenti na vyučovacích hodinách, matematickú hru a opakovanie pod taktovkou samotných študentov.

Možnosťou, ktorú sme pri zaraďovaní obsahu jednotlivých stretnutí zvažovali, bolo rozdelenie celého školského roka do štyroch veľkých blokov, ktoré by zodpovedali  štyrom oblastiam úloh MO. Tomuto variantu sme však nakoniec prednosť nedali, pričom hlavným dôvodom bolo, že sme chceli študentov pripraviť na čo najširšie spektrum úloh už pred domácim a školským kolom. Zároveň veríme, že vracanie sa k~už načatým témam pomôže študentom lepšie si ich upevniť, preto sa nám rozdelenie popísané vyššie zdalo vhodnejšie.

\subsubsection*{Stručný prehľad obsahu seminárov}

V~tabuľke nižšie uvádzame konkrétne zamerania jednotlivých seminárov, ktoré vznikli na základe zohľadnenia poznatkov z~predchádzajúcich štyroch odsekov. Tento stručný prehľad má poslúžiť ako počiatočná orientácia v~kontexte celého školského roka. Konkrétnejší popis obsahu, spolu s~úlohami, komentármi a domácou prácou je obsahom nasledujúcej kapitoly.

\begin{longtable}{ p {0.04\textwidth} p{.35\textwidth} p{.5\textwidth}} \toprule
\textbf{September} & &\\ \midrule
1. & Úvod do seminára, \textit{Matematico} & Základné informácie,  očakávania, matematická hra.\\
2. & Ako riešiť &  Všeobecná diskusia o~spôsobe riešenia úloh/problémov v~matematike.\\ \midrule
\textbf{Október} & &\\ \midrule
3. & Algebraické výrazy a rovnice I~& Opakovanie vedomostí zo ZŠ, práca s~výraz\-mi.\\
4. & Algebraické výrazy a rovnice II & Jednoduchšie nerovnosti. \\
5. & Algebraické výrazy a rovnice III & Rovnice a systémy rovníc.\\
6. & Teória čísel I& Opakovanie vedomostí zo ZŠ, deliteľnosť.\\ \midrule
\textbf{November} & &  \\ \midrule
7. &Teória čísel II & Najmenší spoločný násobok, najväčší spoločný deliteľ. \\
8. & Teória čísel III & Ciferné zápisy čísel.\\
9. & Geometria I & Opakovanie poznatkov zo ZŠ, správne riešenie geometrickej úlohy. \\
10. & Geometria II & Úlohy využívajúce podobnosť trojuholníkov a Pytagorovu vetu.\\ \midrule
\textbf{December} &  &\\ \midrule
11. & Geometria III & Úlohy o~obsahoch.\\
12. & Geometria IV & Úlohy o~kružnici vpísanej a opísanej trojuholníku.\\
13. & \textit{Náboj} & Vianočná tímová súťaž v počítaní úloh.\\ \midrule
\textbf{Január} & & \\ \midrule
14. & Domáce kolo MO & Analýza úloh domáceho kola.\\
15. & Konzultačný seminár & Konzultácia nejasností pred školským kolom MO. \\
16. & Školské kolo MO & Analýza úloh školského kola.\\
17. & Algebraické výrazy a rovnice IV& Nerovnosti -- pokračovanie. \\ \midrule
\textbf{Február} & &  \\ \midrule
18. & Algebraické výrazy a rovnice V. & Zložitejšie rovnice a sústavy rovníc\\
19. & Teória čísel IV & Úlohy o~prvočíslach.\\
20. & Teória čísel V & Miš-maš.\\ \midrule
\textbf{Marec} & &\\ \midrule
21. & Geometria V& Úlohy o štvrouholníkoch. \\
22. & Geometria VI & Netradičné geometrické úlohy.\\
23. & Súťaž \textit{Náboj} & Účasť na medzinárodnej súťaži tímov. \\
24. & Rôzne I & Úlohy o mriežkach a šachovniciach.\\ \midrule
\textbf{Apríl} & & \\ \midrule
25. & Rôzne II & Hľadanie víťaznej stratégie, logické úlohy.\\
26. & Krajské kolo MO & Analýza úloh krajského kola MO.\\
27. & Hra SET& Matematická hra, úlohy využívajúce kartičky z hry. \\
28. & Súťaž \textit{Náboj} & Tímová súťaž v~riešení úloh.\\ \midrule
\textbf{Máj} & &\\ \midrule
29. & Algebraické výrazy a rovnice VI & Rovnice a sústavy rovníc s~parametrom.\\
30. & Algebraické výrazy a rovnice VII & Úlohy o~kvadratických rovniciach využívajúce vzťahy medzi koreňmi.\\
31. & Opakovanie I & Opakovanie celkov Algebra a Teória čísel. \\ \midrule
\textbf{Jún} & & \\ \midrule
32. & Opakovanie II  & Opakovanie celkov Geometria a Kombinatorika.\\
33. & MO kategórie B & Záverečné riešenie úloh, spätná väzba, uzavretie.\\ \bottomrule
\end{longtable}

Záverom prvej kapitoly ešte poznamenajme, že veľkú väčšinu úloh v seminári tvoria úlohy prevzaté z rôznych kôl MO. V ďalšom texte sú tieto úlohy jasne označené v tradičnom formáte značenia úloh MO, kde prvé číslo je príslušný ročník MO, ďalej kolo (I pre kolo domáce, S pre kolo školské a II pre kolo krajské) a číslo úlohy. Ak za číslom úlohy nasleduje ešte ďalší identifikátor, znamená to, že ide o príslušnú úlohu návodnú (N) alebo doplňujúcu (D). Taktiež riešenia sú takmer vždy prevzaté z oficiálnych riešení (ktoré sú spolu zo zadaniami voľne prístupné na stránkach MO ) Prevzaté alebo len mierne upravené riešenia sú označené hviezdičkou \textbf{*}, pôvodné riešenia hviezdičku nemajú.


\chapter{Osnovy seminárnych stretnutí}

\input{seminars/seminar01.tex}
\input{seminars/seminar02.tex}
\input{seminars/seminar03.tex}
\input{seminars/seminar04.tex}
\input{seminars/seminar05.tex}

\section{November}
\input{seminars/seminar06.tex}
\input{seminars/seminar07.tex}
\input{seminars/seminar08.tex}
\input{seminars/seminar09.tex}

\section{December}
\input{seminars/seminar10.tex}
\input{seminars/seminar11.tex}
\input{seminars/seminar12.tex}
\input{seminars/seminar13.tex}

\section{Január}
\input{seminars/seminar14.tex}
\input{seminars/seminar15.tex}
\input{seminars/seminar16.tex}

\section{Február}
% \input{seminars/seminar17.tex} % Seminar chyba!
\input{seminars/seminar18.tex}
\input{seminars/seminar19.tex}
\input{seminars/seminar20.tex}

\section{Marec}
\input{seminars/seminar21.tex}
\input{seminars/seminar22.tex}
\input{seminars/seminar23.tex}
\input{seminars/seminar24.tex}

\section{Apríl}
\input{seminars/seminar25.tex}
\input{seminars/seminar26.tex}
\input{seminars/seminar27.tex}
\input{seminars/seminar28.tex}

\section{Máj}
%\input{seminars/seminar29.tex} % Seminar chyba!
\input{seminars/seminar30.tex}
\input{seminars/seminar31.tex}

\section{Jún}
\input{seminars/seminar32.tex}
\input{seminars/seminar33.tex}

\chapter*{Záver}
\label{chap:zaver}
\addcontentsline{toc}{chapter}{\nameref{chap:zaver}}

V diplomovej práci sme sa venovali tvorbe prezenčného seminára pre študentov prvého ročníka strednej školy so záujmom o matematiku, konkrétnejšie príprave podrobných osnov vrátane riešených príkladov. Seminár má za cieľ podporovať študentov pri príprave na matematické súťaže, najmä matematickú olympiádu. Po tom, čo sme seminár zasadili do kontextu matematického vzdelávania stredoškolákov a preskúmali sme úlohy matematickej olympiády kategórie C v posledných desiatich rokoch, sme jednotlivé stretnutia tematicky rozdelili a doplnili o semináre konzultačné a zamerané aj na inú súťaž než olympiáda, konkrétne \textit{Náboj}.

Pri tvorbe obsahu sme sa snažili zakomponovať rôzne metódy výučby. Využili sme samostatnú i skupinovú prácu, matematické hry, tímové súťaže i prípravu obsahu seminára samotnými študentmi. To snáď prispelo k pestrosti seminára a rozvoju schopností a vedomostí študentov. Zároveň však pokladáme za dôležité poznamenať, že obsah a forma seminára nie sú jediným \uv{správnym} alebo najvhodnejším spôsobom práce so študentami a že prístupov k tejto úlohe je nespočetne mnoho. Taktiež nemá byť osnova seminára vnímaná ako nemenná dogma, ale skôr ako živý organizmus, ktorý sa väčšou alebo menšou mierou prispôsobuje potrebám konkrétnych študentov účastniacich sa konkrétneho seminára.

Výstup práce môže byť užitočný nielen vedúcim matematických krúžkov a seminárov, ale aj ostatným učiteľom matematiky. Tí v práci môžu nájsť náročnejšie úlohy než v bežných stredoškolských učebniciach matematiky a využiť ich v pravidelnej výuke pri práci s talentovanejšími študentmi v triede. Osnovy seminárov tiež poslúžia ako dobrý podporný materiál pre študentov, ktorí majú záujem pestovať svoje matematické zručnosti, jazyk práce a riešenia jednotlivých úloh sú totiž písané štýlom dobre zrozumiteľným aj pre stredoškolákov.

Na záver už len dodám, že čas strávený vypracovaním diplomovej práce bol pre mňa veľmi prínosný, vďaka hľadaniu materiálov som objavila mnoho zaujímavých zdrojov úloh a metód, literatúry, aktivít a príkladov a som zvedavá, aký ohlas budú mať, až ich zakomponujem do svojej učiteľskej praxe.

\renewcommand{\bibname}{Zoznam použitej literatúry}
\HlavickaLiteratura
\label{chap:bib}
\addcontentsline{toc}{chapter}{\nameref{chap:bib}}
%\nocite{*}
\printbibliography

\chapter*{Prílohy}
\label{chap:pril}
\addcontentsline{toc}{chapter}{\nameref{chap:pril}}

\section*{Príloha A}
TODO: Tu budu priklady pre studentov.
