% Do not delete this line (pandoc magic!)

\problem{61-S-3}{}{
Reálne čísla $p, q, r, s$ spĺňajú rovnosti
$$p^2+ q^2+ r^2+ s^2= 4 \ \mathrm{a} pq + rs = 1.$$
Dokážte, že niektoré dve z týchto štyroch čísel sa líšia najviac o 1 a niektoré dve sa líšia
najmenej o 1.
}{
\rie Druhá zo zadaných rovníc napovedá, že by sme mali skúmať odchýlky čísel v dvojiciach $p, q$ a $r, s$. Pre súčet druhých mocnín týchto odchýlok platí
$$(p - q)^2 + (r - s)^2=  p^2+ q^2+ r^2+ s^2 - 2(pq + rs) = 4 - 2 \cdot 1 = 2.$$
Avšak ak je súčet dvoch reálnych čísel rovný číslu 2, nemôžu byť oba sčítance ani väčšie ako 1, ani menšie ako 1. Jedno z čísel $(p - q)^2 , (r - s)^2$ je teda najviac 1 a jedno je najmenej 1. To isté potom platí aj o číslach $|p - q|$ a $|r - s|$, čo sme chceli dokázať.
}