<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <link rel="stylesheet" href="/style.css" media="screen">
</head>
<body>
<div class="main">
    <div class="backlink"><a href="/index.html">&larrhk;&nbsp;späť na zoznam cvičení</a></div>
<h1 id="seminár-18" class="unnumbered">Seminár 18</h1>
<h2 id="téma" class="unnumbered">Téma</h2>
<p>Algebraické výrazy a rovnice – zložitejšie rovnice a ich systémy</p>
<h2 id="ciele" class="unnumbered">Ciele</h2>
<p>Zoznámiť študentov s ďalšími typmi rovníc a ich sústav (iracionálne koeficienty, dolná celá časť), tieto úlohy, spolu so slovnými úlohami precvičiť.</p>
<h2 id="úlohy-a-riešenia" class="unnumbered">Úlohy a riešenia</h2>
<p>[59-S-1] Ak zväčšíme čitateľ aj menovateľ istého zlomku o 1, dostaneme zlomok o hodnotu 1/20 väčší. Ak urobíme s väčším zlomkom rovnakú operáciu, dostaneme zlomok o hodnotu 1/12 väčší, ako bola hodnota zlomku na začiatku. Určte všetky tri zlomky.</p>
<p>Označme <span class="math inline">\(a/b\)</span> pôvodný zlomok. Podľa zadania platia rovnosti <span class="math display">\[\frac{a+1}{b+1}-\frac{a}{b}=\frac{1}{20} \ \ \ \ \text{a} \ \ \ \ \frac{a+2}{b+2}-\frac{a}{b}=\frac{1}{12} \ \ \ \ (a,b\in \NN),\]</span> ktoré sú ekvivalentné so vzťahmi <span class="math display">\[20b(a + 1) - 20a(b + 1) = b(b + 1) \ \ \ \ \text{a} \ \ \ \ 12b(a + 2) - 12a(b + 2) = b(b + 2).\]</span> Tie upravíme na tvar <span class="math inline">\(19b - 20a = b^2\)</span> a <span class="math inline">\(22b - 24a = b^2\)</span>. Po odčítaní oboch vzťahov zistíme, že <span class="math inline">\(4a = 3b\)</span>, čo po dosadení do druhej rovnosti dá <span class="math inline">\(22b - 18b = b^2\)</span>, čiže <span class="math inline">\(b^2 = 4b\)</span>. Vzhľadom na podmienku <span class="math inline">\(b\neq 0\)</span> odtiaľ vyplýva <span class="math inline">\(b = 4\)</span> a <span class="math inline">\(a = 3\)</span>.</p>
<p>Hľadané zlomky sú teda <span class="math inline">\(\frac{3}{4}, \frac{4}{5}\)</span> a <span class="math inline">\(\frac{5}{6}\)</span>.<br />
<br />
<strong>Iné riešenie.</strong> Označme <span class="math inline">\(a/b\)</span> pôvodný zlomok. Zo vzťahov <span class="math display">\[\frac{1}{20}=\frac{1}{4\cdot5} \ \ \ \ \textrm{a} \ \ \ \  \frac{1}{12}=\frac{1}{4\cdot 3}=\frac{2}{4 \cdot 6}\]</span> možno odhadnúť, že riešením by mohlo byť <span class="math inline">\(b = 4\)</span>. Potom <span class="math display">\[\frac{4(a + 1) - 5a}{4\cdot 5}= \frac{1}{20} \ \ \ \ \textrm{a} \ \ \ \  \frac{4(a + 2) - 6a}{4\cdot 6}=\frac{1}{12},\]</span> čiže <span class="math inline">\(a = 3\)</span>. Musíme sa však ešte presvedčiť, že úloha iné riešenie nemá. Podmienky úlohy vedú ku vzťahom <span class="math display">\[\frac{b-a}{b(b + 1)}=\frac{1}{4\cdot 5} \ \ \ \ \textrm{a} \ \ \ \ \frac{2(b-a)}{b(b+2)}=\frac{2}{4\cdot 6}.\]</span> Z podielu ich ľavých a pravých strán potom vyplýva <span class="math display">\[\frac{b+2}{b+1}=\frac{6}{5},\]</span> čomu vyhovuje jedine <span class="math inline">\(b = 4\)</span>.<br />
<em>Poznámka.</em> V úplnom riešení nesmie chýbať vylúčenie možnosti <span class="math inline">\(b\neq 4\)</span>. Napríklad z podobných rovností <span class="math inline">\(1/20 = 30/24 \cdot 25\)</span> a <span class="math inline">\(1/12 = 52/24 \cdot 26\)</span> by sme mohli hádať, že <span class="math inline">\(b = 24\)</span>, čo riešením nie je.<br />
<br />
V prípade tejto úlohy je dôležité na začiatku správne zostaviť rovnosti. Ďalej je potrebné rovnosti vhodne upraviť. Úloha sa dá vyriešiť aj dosadzovacou metódou, tá však vedie k riešeniu kvadratickej rovnice, ktoré mnohí študenti na klasických hodinách ešte nepreberali. Preto je vhodné študentov upozorniť na trik s odčítaním rovníc.<br />
<br />
V nasledujúcej pasáži sa študenti zoznámia s funkciou dolná celá časť. Najprv vyriešia niekoľko pomocných úloh a na záver sa pustia do boja s úlohou domáceho kola.<br />
<br />
</p>
<p>[59-I-3-N1] Určte <span class="math inline">\(\lfloor 0 \rfloor, \lfloor 3{,}5 \rfloor,\lfloor 2{,}1\rfloor, \lfloor -4 \rfloor, \lfloor -3{,}9 \rfloor, \lfloor -0{,}2\rfloor\)</span>. Symbol <span class="math inline">\(\lfloor x\rfloor\)</span> označuje najväčšie celé číslo, ktoré nie je väčšie ako číslo <span class="math inline">\(x\)</span>, tzv. dolnú celú časť reálneho čísla <span class="math inline">\(x\)</span>.</p>
<p><span class="math inline">\(\lfloor 0 \rfloor = 0, \lfloor 3{,}5 \rfloor = 3,\lfloor 2{,}1\rfloor =2, \lfloor -4 \rfloor = -4, \lfloor -3{,}9 \rfloor =-4, \lfloor -0{,}2\rfloor =-1.\)</span><br />
<br />
</p>
<p>[59-I-3-N2] Nech <span class="math inline">\(a\)</span> je celé číslo a <span class="math inline">\(t \in \langle 0; 1)\)</span>. Určte <span class="math inline">\(\lfloor a \rfloor, \lfloor a+t \rfloor,\lfloor a+\frac{1}{2}t\rfloor, \lfloor a-t \rfloor, \\ \lfloor a+2t \rfloor, \lfloor a-2t\rfloor\)</span>.</p>
<p><span class="math inline">\(\lfloor a \rfloor = a, \lfloor a+t \rfloor= a\)</span>, <span class="math inline">\(\lfloor a+\frac{1}{2}t\rfloor = a\)</span>, <span class="math inline">\(\lfloor a-t \rfloor = a\)</span>, ak <span class="math inline">\(t= 0\)</span>, resp. <span class="math inline">\(\lfloor a-t \rfloor = a-1\)</span>, ak <span class="math inline">\(t\neq 0\)</span>, <span class="math inline">\(\lfloor a+2t \rfloor = a\)</span>, ak <span class="math inline">\(t&lt;0,5\)</span>, resp. <span class="math inline">\(\lfloor a+2t \rfloor = a+1\)</span>, ak <span class="math inline">\(t\geq0,5\)</span>, <span class="math inline">\(\lfloor a-2t\rfloor=a\)</span>, ak <span class="math inline">\(t=0\)</span>, resp. <span class="math inline">\(\lfloor a-2t\rfloor=a-1\)</span> ak <span class="math inline">\(t\leq 0,5\)</span> a <span class="math inline">\(\lfloor a-2t\rfloor=a-2\)</span> ak <span class="math inline">\(t&gt;0,5\)</span>.<br />
<br />
</p>
<p>[59-I-3] Určte všetky reálne čísla <span class="math inline">\(x\)</span>, ktoré vyhovujú rovnici <span class="math inline">\(4x - 2\lfloor x\rfloor = 5\)</span>.</p>
<p>Položme <span class="math inline">\(\lfloor x\rfloor = a\)</span>, potom <span class="math inline">\(x = a + t\)</span>, pričom <span class="math inline">\(t \in \langle 0, 1)\)</span>, a rovnicu <span class="math inline">\(4(a + t)- 2a = 5\)</span> ekvivalentne upravme na tvar <span class="math inline">\(a=\frac{5}{2}- 2t\)</span>. Aby bolo číslo <span class="math inline">\(a\)</span> celé, musí byť <span class="math inline">\(2t = k~\cdot\frac{1}{2}\)</span>, pričom <span class="math inline">\(k\)</span> je nepárne číslo. Navyše <span class="math inline">\(2t \in \langle 0, 2)\)</span>. Teda buď <span class="math inline">\(2t =\frac{1}{2}\)</span> a <span class="math inline">\(a = 2\)</span>, alebo <span class="math inline">\(2t =\frac{3}{2}\)</span> a <span class="math inline">\(a = 1\)</span>. Pôvodná rovnica má preto dve riešenia: <span class="math inline">\(x_1 = 2,25\)</span> a <span class="math inline">\(x_2 = 1,75\)</span>.<br />
<br />
<strong>Iné riešenie.</strong> Rovnicu upravíme na tvar <span class="math inline">\(2x - \frac{5}{2} = \lfloor x\rfloor\)</span>. Taká rovnica bude splnená práve vtedy, keď číslo <span class="math inline">\(2x - \frac{5}{2}\)</span> bude celé a bude spĺňať nerovnosti <span class="math inline">\(x - 1 &lt; 2x - \frac{5}{2} \leq x\)</span>, ktoré sú ekvivalentné s podmienkou <span class="math inline">\(\frac{3}{2} &lt; x \leq \frac{5}{2}\)</span>. Pre takéto <span class="math inline">\(x\)</span> zrejme hodnoty výrazu <span class="math inline">\(2x - \frac{5}{2}\)</span> vyplnia interval <span class="math inline">\(( \frac{1}{2}, \frac{5}{2} \rangle\)</span>. V ňom ležia práve dve celé čísla 1 a 2, teda hľadané <span class="math inline">\(x\)</span> nájdeme z rovníc <span class="math inline">\(2x - \frac{5}{2} = 1\)</span> a <span class="math inline">\(2x - \frac{5}{2} = 2\)</span>.<br />
<br />
Aj napriek tomu, že funkcia dolná celá časť nie je bežným učivom preberaným v školách, nemala by analýza úlohy robiť žiakom veľké problémy.<br />
<br />
</p>
<p>[57-I-3-N1] Určte všetky celé čísla <span class="math inline">\(n\)</span>, pre ktoré nadobúda zlomok <span class="math inline">\((4n + 27)/(n + 3)\)</span> celočíselné hodnoty.</p>
<p>Zlomok <span class="math inline">\((4n+27)/(n+3)\)</span> upravíme na tvar <span class="math inline">\(n+15/(n+3)\)</span>, teda číslo <span class="math inline">\(n+3\)</span> musí deliť 15. Z toho dostávame <span class="math inline">\(n \in \{-18,-8,-6,-4,-2, 0, 2,12 \}\)</span>.<br />
<br />
</p>
<p>[57-I-3] Máme určitý počet krabičiek a určitý počet guľôčok. Ak dáme do každej krabičky práve jednu guľôčku, ostane nám <span class="math inline">\(n\)</span> guľôčok. Keď však necháme práve <span class="math inline">\(n\)</span> krabičiek bokom, môžeme všetky guľôčky rozmiestniť tak, aby ich v každej zostávajúcej krabičke bolo práve <span class="math inline">\(n\)</span>. Koľko máme krabičiek a koľko guľôčok?</p>
<p>Keď označíme <span class="math inline">\(x\)</span> počet krabičiek a <span class="math inline">\(y\)</span> počet guľôčok, dostaneme zo zadania sústavu rovníc <span class="math display">\[x + n = y \ \ \ \ \textrm{a} \ \ \ \ (x - n) \cdot n = y\ \ \ \ (1)\]</span> s neznámymi <span class="math inline">\(x\)</span>, <span class="math inline">\(y\)</span> a <span class="math inline">\(n\)</span> z oboru prirodzených čísel. Vylúčením neznámej <span class="math inline">\(y\)</span> dostaneme rovnicu <span class="math inline">\(x + n = (x - n) \cdot n\)</span>, ktorá pre <span class="math inline">\(n = 1\)</span> nemá riešenie. Pre <span class="math inline">\(n \geq 2\)</span> dostaneme <span class="math display">\[x =\frac{n^2+n}{n-1}=n+2+\frac{2}{n-1}, \ \ \ \ (2)\]</span> odkiaľ vidíme, že (prirodzené) číslo <span class="math inline">\(n - 1\)</span> musí byť deliteľom čísla 2. Teda <span class="math inline">\(n \in \{2, 3\}\)</span>. Prípustné hodnoty <span class="math inline">\(n\)</span> dosadíme do (1) a sústavu vyriešime (možno tiež využiť vzťah (2)). Pre <span class="math inline">\(n = 2\)</span> dostaneme <span class="math inline">\(x = 6, y = 8\)</span> a pre <span class="math inline">\(n = 3\)</span> určíme <span class="math inline">\(x = 6\)</span> a <span class="math inline">\(y = 9\)</span>.</p>
<p><em>Skúška.</em> Majme šesť krabičiek a osem guľôčok. Keď do každej krabičky dáme práve jednu guľôčku, ostane <span class="math inline">\(n = 2\)</span> guľôčok. Keď však odoberieme dve krabičky, môžeme do zostávajúcich štyroch rozdeliť guľôčky práve po dvoch. Podmienky úlohy sú teda splnené. Pre šesť krabičiek a deväť guľôčok urobíme skúšku rovnako ľahko.</p>
<p><em>Záver.</em> Buď máme šesť krabičiek a osem guľôčok, alebo šesť krabičiek a deväť guľôčok.<br />
<br />
Úloha, spolu s úlohou predchádzajúcou, je bežnou slovnou úlohou vedúcou na sústavu rovníc. Jej úspešné vyriešenie však vyžaduje umnú manipuláciu s výrazmi.<br />
<br />
</p>
<p>[57-II-4] Nájdite všetky trojice celých čísel <span class="math inline">\(x, y, z\)</span>, pre ktoré platí <span class="math display">\[x+y\sqrt{3}+z\sqrt{7}=y+z\sqrt{3}+x\sqrt{7}.\]</span></p>
<p>Rovnicu prepíšeme na tvar <span class="math display">\[x-y=(z-y)\sqrt{3}+(x-z)\sqrt{7}\]</span> a umocníme. Po jednoduchej úprave dostaneme <span class="math display">\[(x - y)^2 - 3(z - y)^2 - 7(x - z)^2 = 2(x - z)(z - y)\sqrt{21}. \ \ \ \ \ \ \ (1)\]</span> Pre <span class="math inline">\(x \neq z\)</span> a <span class="math inline">\(y \neq z\)</span> nemôže rovnosť (1) platiť, pretože jej pravá strana je v takom prípade číslo iracionálne, zatiaľ čo ľavá strana je číslo celé. Rovnosť teda môže nastať, len keď <span class="math inline">\(x = z\)</span> alebo <span class="math inline">\(y = z\)</span>.</p>
<p>V prvom prípade po dosadení <span class="math inline">\(x = z\)</span> do pôvodnej rovnice dostaneme <span class="math inline">\(z-y =\sqrt{3}(z- y)\)</span>. Odtiaľ <span class="math inline">\(z = y = x\)</span>.</p>
<p>V druhom prípade, keď <span class="math inline">\(y = z\)</span>, dôjdeme analogicky k rovnakému výsledku.</p>
<p><em>Záver.</em> Riešením danej rovnice sú všetky trojice <span class="math inline">\((x, y, z) = (k, k, k)\)</span>, kde <span class="math inline">\(k\)</span> je ľubovoľné celé číslo.<br />
<br />
Aj napriek tomu, že vzorové riešenie úlohy vyzerá zrozumiteľne, úloha riešiteľov krajských kôl potrápila (bola najhoršie hodnotenou úlohou daného krajského kola). Záludnosti sa ukrývajú vo vytyčovaní iracionálnych čísel a nie neznámych, vhodnej úprave rovnice a diskusii o (i)racionalite oboch strán rovnice.<br />
<br />
</p>
<p>[64-I-1] Určte všetky dvojice <span class="math inline">\((x, y)\)</span> reálnych čísel, ktoré vyhovujú sústave rovníc <span class="math display">\[\begin{aligned}
\sqrt{(x + 4)^2} &amp;= 4 - y,\\
\sqrt{(y - 4)^2} &amp;= x + 8.\end{aligned}\]</span></p>
<p>Vzhľadom na to, že pre každé reálne číslo <span class="math inline">\(a\)</span> platí <span class="math inline">\(\sqrt{a^2}= |a|\)</span>, je daná sústava rovníc ekvivalentná so sústavou rovníc <span class="math display">\[\begin{aligned}
|x + 4| &amp;= 4 - y,\\
|y - 4| &amp;= x + 8.\end{aligned}\]</span></p>
<p>Z prvej rovnice vidíme, že musí byť <span class="math inline">\(4 - y \geq 0\)</span>, teda <span class="math inline">\(y \leq 4\)</span>. V druhej rovnici môžeme teda odstrániť absolútnu hodnotu. Dostaneme tak <span class="math display">\[|y - 4| = 4 - y = x + 8,\ \mathrm{ t.\,j.}\ - y = x + 4.\]</span> Po dosadení za <span class="math inline">\(x + 4\)</span> do prvej rovnice dostaneme <span class="math display">\[|-y| = |y| = 4 - y.\]</span> Keďže <span class="math inline">\(y \leq 4\)</span>, budeme ďalej uvažovať dva prípady.</p>
<p>Pre <span class="math inline">\(0 \leq y \leq 4\)</span> riešime rovnicu <span class="math inline">\(y = 4 - y\)</span>, a teda <span class="math inline">\(y = 2\)</span>. Nájdenej hodnote <span class="math inline">\(y = 2\)</span> zodpovedá po dosadení do druhej rovnice <span class="math inline">\(x = -6\)</span>.</p>
<p>Pre <span class="math inline">\(y &lt; 0\)</span> dostaneme rovnicu <span class="math inline">\(-y = 4 - y\)</span>, ktorá však nemá riešenie.</p>
<p><em>Záver.</em> Daná sústava rovníc má práve jedno riešenie, a to <span class="math inline">\((x, y) = (-6, 2)\)</span>.<br />
<strong>Iné riešenie.</strong> Odstránením absolútnych hodnôt v oboch rovniciach, t. j. rozborom štyroch možných prípadov, keď<br />
a) <span class="math inline">\((x + 4 \geq 0) \wedge (y - 4 \geq 0), \ \mathrm{ t.\,j.} \ (x \geq -4) \wedge (y \geq 4)\)</span>,<br />
b) <span class="math inline">\((x + 4 \geq 0) \wedge (y - 4 &lt; 0), \ \mathrm{ t.\,j.} \ (x \geq -4) \wedge  (y &lt; 4)\)</span>,<br />
c) <span class="math inline">\((x + 4 &lt; 0) \wedge (y - 4 \geq 0), \ \mathrm{ t.\,j.} \ (x &lt; -4) \wedge  (y \geq 4)\)</span>,<br />
d) <span class="math inline">\((x + 4 &lt; 0) \wedge (y - 4 &lt; 0), \ \mathrm{ t.\,j.} \ (x &lt; -4) \wedge  (y &lt; 4)\)</span>,<br />
zistíme, že prípady a), b), c) nedávajú (vzhľadom na uvedené obmedzenia v jednotlivých prípadoch) žiadne reálne riešenie. V prípade d) potom dostaneme jediné riešenie <span class="math inline">\((x, y) = (-6, 2)\)</span> danej sústavy.<br />
<br />
V úvode riešenia pripomenieme vzťah <span class="math inline">\(\sqrt{a^2}=|a|\)</span>, ktorý nám pomôže transformovať sústavu zo zadania na sústavu rovníc s absolútnou hodnotou, ktorú by študenti mali byť schopní bez väčších komplikácií vyriešiť.</p>
<h2 id="domáca-práca" class="unnumbered">Domáca práca</h2>
<p>[59-II-4] Určte všetky dvojice reálnych čísel <span class="math inline">\(x, y\)</span>, ktoré vyhovujú sústave rovníc <span class="math display">\[\begin{aligned}
\lfloor x + y\rfloor &amp;= 2 010,\\
\lfloor x\rfloor - y &amp;= p,\end{aligned}\]</span> ak a) <span class="math inline">\(p = 2\)</span>, b) <span class="math inline">\(p = 3\)</span>. Symbol <span class="math inline">\(\lfloor x \rfloor\)</span> označuje najväčšie celé číslo, ktoré nie je väčšie ako dané reálne číslo <span class="math inline">\(x\)</span> (tzv. dolná celá časť reálneho čísla <span class="math inline">\(x\)</span>).</p>
<p>Keďže číslo <span class="math inline">\(p\)</span> je celé, je aj <span class="math inline">\(y = \lfloor x \rfloor-p\)</span> celé číslo a <span class="math inline">\(\lfloor x+y \rfloor = \lfloor x\rfloor+y\)</span>. Pôvodná sústava rovníc je teda ekvivalentná so sústavou <span class="math display">\[\begin{aligned}
\lfloor x \rfloor + y &amp;= 2 010,\\
\lfloor x\rfloor - y &amp;= p,\end{aligned}\]</span> ktorú ľahko vyriešime napríklad sčítacou metódou. Dostaneme <span class="math inline">\(\lfloor x \rfloor = \frac{1}{2}(2 010 + p)\)</span> (čo môže platiť len pre párne <span class="math inline">\(p\)</span>) a <span class="math inline">\(y = \lfloor x \rfloor - p\)</span>.</p>
<p>a) Pre <span class="math inline">\(p = 2\)</span> je riešením sústavy ľubovoľné <span class="math inline">\(x \in \langle 1006, 1007)\)</span> a <span class="math inline">\(y = 1 004\)</span>.<br />
b) Pre <span class="math inline">\(p = 3\)</span> nemá sústava žiadne riešenie.<br />
<br />
<strong>Iné riešenie.</strong> Položme <span class="math inline">\(\lfloor x \rfloor = a\)</span>, potom <span class="math inline">\(x = a + t\)</span>, pričom <span class="math inline">\(t \in \langle 0, 1)\)</span>.</p>
<p>a) Pre <span class="math inline">\(p = 2\)</span> sústavu prepíšeme na tvar <span class="math inline">\(y = a-2\)</span> a <span class="math inline">\(\lfloor 2a-2+t \rfloor = 2 010\)</span>. Z poslednej rovnice vyplýva <span class="math inline">\(2a - 2 = 2 010\)</span>, odtiaľ <span class="math inline">\(a = 1 006\)</span>. Keďže <span class="math inline">\(t \in \langle 0, 1)\)</span>, vyhovuje pôvodnej sústave každé <span class="math inline">\(x \in \langle 1006, 1007)\)</span>, pričom <span class="math inline">\(y = 1 004\)</span>.</p>
<p>b) Pre <span class="math inline">\(p = 3\)</span> dostávame <span class="math inline">\(y = a - 3\)</span> a <span class="math inline">\(\lfloor 2a - 3 + t\rfloor = 2 010\)</span>. Posledná rovnica je ekvivalentná so vzťahom <span class="math inline">\(2a - 3 = 2 010\)</span>, ktorému nevyhovuje žiadne celé číslo <span class="math inline">\(a\)</span>. Pre <span class="math inline">\(p = 3\)</span> nemá daná sústava rovníc riešenie.<br />
<br />
</p>
<p>[64-S-1] V obore reálnych čísel vyriešte sústavu rovníc <span class="math display">\[\begin{aligned}
|1 - x| &amp;= y + 1,\\
|1 + y| &amp;= z~- 2,\\
|2 - z| &amp;= x - x^2.\end{aligned}\]</span></p>
<p>Pravá strana prvej rovnice je nezáporné číslo, čo sa premietne do druhej rovnice, pričom môžeme odstrániť absolútnu hodnotu. Aj pravá strana druhej rovnice je nezáporné číslo, čo sa s využitím rovnosti <span class="math inline">\(|z -2| = |2-z|\)</span> premietne do tretej rovnice, pričom môžeme odstrániť absolútnu hodnotu. Daná sústava má potom tvar <span class="math display">\[\begin{aligned}
|1 - x| &amp;= y + 1,\\
1 + y &amp;= z~- 2,\\
z~- 2 &amp;= x - x^2\end{aligned}\]</span> a odtiaľ jednoduchým porovnaním dostávame rovnicu <span class="math display">\[|1 - x| = x - x^2.\]</span> Pre <span class="math inline">\(x &lt; 1\)</span> dostaneme rovnicu <span class="math inline">\(1-x = x-x^2\)</span> čiže <span class="math inline">\((1-x)^2 = 0\)</span>, ktorej riešenie <span class="math inline">\(x = 1\)</span> ale predpokladu <span class="math inline">\(x &lt; 1\)</span> nevyhovuje.</p>
<p>Pre <span class="math inline">\(x \geq 1\)</span> vyjde rovnica <span class="math inline">\(x^2 = 1\)</span>; z jej dvoch riešení <span class="math inline">\(x = -1\)</span> a <span class="math inline">\(x = 1\)</span> predpokladu <span class="math inline">\(x \geq 1\)</span> vyhovuje iba <span class="math inline">\(x = 1\)</span>.</p>
<p>Z danej sústavy potom jednoducho dopočítame hodnoty <span class="math inline">\(y = -1\)</span> a <span class="math inline">\(z = 2\)</span>. Sústava má teda jediné riešenie <span class="math inline">\((x, y, z) = (1, -1, 2).\)</span><br />
</p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="/version.js"></script>
    </div>
</body>
</html>
