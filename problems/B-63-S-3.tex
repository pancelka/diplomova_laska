% Do not delete this line (pandoc magic!)

\problem{B-63-S-3}{}{
Na priamke $a$, na ktorej leží strana $BC$ trojuholníka $ABC$, sú dané body dotyku všetkých troch jemu pripísaných kružníc (body $B$ a $C$ nie sú známe). Nájdite na tejto priamke bod dotyku kružnice vpísanej.
}{
\rie
V danom trojuholníku $ABC$ označme $X$, $Y$, $Z$ body dotyku vpísanej kružnice s jeho stranami a $x = |AY | = |AZ|$, $y = |BX| = |BZ|$, $z = |CX| = |CY|$ zhodné úseky dotyčníc k vpísanej kružnici z jednotlivých vrcholov (obr.~\ref{fig:B63S3_1}). Ak označíme\\
\begin{figure}[h]
    \centering
    \includegraphics{images/B63S3_1\imagesuffix}
    \caption{}
    \label{fig:B63S3_1}
\end{figure}
zvyčajným spôsobom $a$, $b$, $c$ dĺžky jednotlivých strán, platí
$$a = y + z, \ \ \ \  b = z + x, \ \ \ \ c = x + y.$$
Sčítaním týchto troch rovníc dostaneme (pomocou $s$ ako zvyčajne označujeme polovičný obvod trojuholníka)
$$2s = a + b + c = 2x + 2y + 2z,$$
takže nám vyjde
\begin{equation} \label{eq:B63S3}
    x + y + z = s, \ \ \ \ x = s - a,\ \ \ \ y = s - b, \ \ \ \ z = s - c.
\end{equation}
Pozrime sa teraz na pripísanú kružnicu trojuholníku $ABC$, ktorá sa dotýka jeho strany $BC$ v bode $P$ a polpriamok $AB$ a $AC$ v bodoch $R$ a $Q$ (obr.~\ref{fig:B63S3_2}). Zo zhodnosti úsekov príslušných dotyčníc k~tejto kružnici máme
$$|AR| = |AQ|, \ \ \ \ |BR| = |BP|, \ \ \ \ |CP| = |CQ|,$$
odkiaľ vychádza
\begin{align*}
    2|AR| = |AR| + |AQ| & = |AB| + |BR| + |AC| + |CQ|  = \\
& = |AB| + |BP| + |AC| + |CP|  = a + b + c = 2s,
\end{align*}
čiže $|AR| = |AQ| = s$. Z tejto rovnosti ale vyplýva, že $|BP| = |BR| = s - c$, čo je podľa \ref{eq:B63S3} zároveň dĺžka z úsečky $CX$, teda $|BP| = |CX|$. To znamená, že body $P$ a $X$ sú súmerne združené podľa stredu úsečky $BC$.
\begin{figure}[h]
    \centering
    \includegraphics{images/B63S3_2\imagesuffix}
    \caption{}
    \label{fig:B63S3_2}
\end{figure}
Analogicky by sme odvodili rovnosti $|BK| = s$ a $|CL| = s$ pre body dotyku $K$ a $L$ kružníc pripísaných stranám $CA$ a $AB$ (obr.~\ref{fig:B63S3_2}) trojuholníka $ABC$ s priamkou $a$. Z týchto posledných rovností však vidíme, že $|BL| = s - a = |CK|$, teda aj body $K$ a $L$ sú súmerne združené podľa stredu úsečky $BC$. Body $K$ a $L$ sú známe (z troch daných bodov na priamke sú to tie dva krajné), poznáme teda aj stred $S$ strany $BC$ (je to stred úsečky $KL$) a bod $X$ nájdeme ako obraz tretieho daného bodu $P$ v stredovej súmernosti podľa stredu úsečky $BC$.
}
