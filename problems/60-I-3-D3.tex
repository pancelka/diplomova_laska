% Do not delete this line (pandoc magic!)

\problem{60-I-3-D3}{
Spojnica stredov strán $AB$ a $CD$ konvexného štvoruholníka $ABCD$ rozdelí tento štvoruholník na dve časti s rovnakým obsahom. Ukážte, že priamky $AB$ a $CD$ sú rovnobežné.
}{
\rieh Označme $S$ a $T$ po rade stredy strán $AB$ a $CD$. Trojuholníky $DST$ a $CST$ majú rovnaký obsah (rovnako dlhé strany $DT$ a $CT$, spoločná výška). Preto trojuholníky $ADS$ a $BCS$ majú rovnaký obsah, a keďže majú rovnako dlhé strany $AS$ a $BS$, musia mať aj rovnaké výšky, čiže body $D$ a $C$ sú rovnako vzdialené od priamky $AB$.
}
