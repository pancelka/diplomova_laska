<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="myscripts.js" type="text/javascript"></script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-1" class="unnumbered">Seminár 1</h1>
<p>Na stiahnutie: <a href="pdf/seminar01-teacher.pdf">učiteľská verzia</a>, <a href="pdf/seminar01-student.pdf">študentská verzia</a></p>
<h2 id="téma" class="unnumbered">Téma</h2>
<p>Úvod do seminára, očakávania, <em>Matematico</em></p>
<h2 id="ciele" class="unnumbered">Ciele</h2>
<p>Zoznámiť študentov s povahou seminára a plánom na školský rok, zoznámiť sa so študentami, motivovať na začiatok matematickou hrou.</p>
<h2 id="priebeh" class="unnumbered">Priebeh</h2>
<p>Keďže ide o prvý seminár, oboznámime študentov s tým, čo môžu v priebehu roka od stretnutí očakávať: aká bude forma seminárov a čo bude ich obsahom. Zároveň považujeme za vhodné porozprávať sa so študentmi o ich motivácii – čo ich na seminár privádza a čo od neho očakávajú. Takáto informácia nám potom môže poslúžiť pri plánovaní alebo prispôsobovaní obsahu konkrétnej skupine, s ktorou budeme pracovať. Napríklad ak sa seminára budú účastniť v drvivej väčšine študenti s ambíciami na úspešné umiestnenie na Medzinárodnej matematickej olympiáde, je možné hravejšie semináre nahradiť náročnejšími matematickými partiami.</p>
<p>Po tomto úvode zaradíme matematicko-logickú hru <em>Matematico</em>, ktorá študentov otestuje v rýchlom a optimálnom rozhodovaní sa.</p>
<h3 id="pravidlá" class="unnumbered">Pravidlá</h3>
<p>Každý študent dostane tabuľku pozostávajúcu z <span class="math inline">\(5\times5\)</span> štvorčekov, do ktorej si bude zapisovať čísla, ktoré bude vedúci seminára postupne vyťahovať z balíčka. Balíček obsahuje 52 čísel, každé z čísel <span class="math inline">\(1-13\)</span> sa v balíčku nachádza štyrikrát. Študenti majú vždy 7 sekúnd na to, aby číslo zapísali do práve jedného voľného políčka v tabuľke. Po vyplnení všetkých políčok si študenti spočítajú body podľa kľúča v tabuľke <a href="#fujky" data-reference-type="ref" data-reference="fujky">[fujky]</a>.</p>
<table>
<caption>Body v hre <em>Matematico</em><span label="fujky"></span></caption>
<thead>
<tr class="header">
<th style="text-align: left;">Číselná kombinácia</th>
<th style="text-align: left;">v riadku alebo stĺpci</th>
<th style="text-align: left;">na uhlopriečke</th>
</tr>
</thead>
<tbody>
<tr class="odd">
<td style="text-align: left;">dve zhodné čísla</td>
<td style="text-align: left;">10</td>
<td style="text-align: left;">20</td>
</tr>
<tr class="even">
<td style="text-align: left;">dva páry zhodných čísel</td>
<td style="text-align: left;">20</td>
<td style="text-align: left;">40</td>
</tr>
<tr class="odd">
<td style="text-align: left;">tri zhodné čísla</td>
<td style="text-align: left;">40</td>
<td style="text-align: left;">50</td>
</tr>
<tr class="even">
<td style="text-align: left;">tri zhodné čísla a dve zhodné čísla</td>
<td style="text-align: left;">80</td>
<td style="text-align: left;">90</td>
</tr>
<tr class="odd">
<td style="text-align: left;">štyri zhodné čísla</td>
<td style="text-align: left;">160</td>
<td style="text-align: left;">170</td>
</tr>
<tr class="even">
<td style="text-align: left;">päť za sebou idúcich čísel</td>
<td style="text-align: left;">50</td>
<td style="text-align: left;">60</td>
</tr>
<tr class="odd">
<td style="text-align: left;">tri jednotky a dve trinástky</td>
<td style="text-align: left;">100</td>
<td style="text-align: left;">110</td>
</tr>
</tbody>
</table>
<p>Jednotlivé výsledky študentov píšeme na tabuľu, aby bolo možné vidieť rozsah nahraných bodov. Aby si sa študenti s hrou poriadne zoznámili, je vhodné zahrať aspoň dve alebo tri kolá. Po nich povzbudíme študentov, aby so spolužiakmi prediskutovali stratégiu, ktorú počas hry používajú, čo sa im overilo a čo nie, príp. podľa akého kľúča zapisujú čísla do tabuľky a či stratégiu v priebehu hry menia. Po výmene skúseností opäť odohráme dve alebo tri kolá a sledujeme, či sa priemerný počet nahraných bodov zvýšil.</p>
<p>Po poslednom kole vyzveme študentov, aby sa použitím čísel, ktoré boli v tomto kole vytiahnuté z balíčka, snažili maximalizovať bodový zisk, t.j. daných 25 čísel majú usporiadať do tabuľky tak, aby získali čo najviac bodov. Získané počty bodov pripíšeme na tabuľu porovnáme s predchádzajúcim kolom.</p>
<p>Zaujímavým pozorovaním je, že rozptyl bodov v takomto modifikovanom kole je značne menší ako v troch pôvodných. Môžeme sa so žiakmi porozprávať o dôvodoch, ktoré k tomu môžu viesť.</p>
<p>Na záver seminára môžeme študentov nechať maximalizovať bodový zisk použitím ľubovoľných čísel v ponuke a vyhlásiť súťaž o bonus.<br />
Hra je dostupná aj online na <a href="http://yetty.github.io/Matematico/">http://yetty.github.io/Matematico/</a>, prípadne na <a href="http://matematico.cz/">http://matematico.cz/</a></p>
<h3 id="variácie" class="unnumbered">Variácie</h3>
<p>Študenti môžu <em>Matematico</em> hrať aj v dvojiciach. Takéto usporiadanie ponúka možnosť diskutovať rozhodnutia, ktoré študenti robia a trénuje ich argumentačné a vysvetľovacie schopnosti.</p>
<p><strong>Záverečný komentár</strong> Prvý seminár je časovo aj obsahovo menej hutný ako semináre nasledujúce, nie je to však nijako na škodu, keďže jeho zámer bol viac organizačný a informatívny, než matematický.</p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
