<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <link rel="stylesheet" href="/style.css" media="screen">
</head>
<body>
<div class="main">
    <div class="backlink"><a href="/index.html">&larrhk;&nbsp;späť na zoznam cvičení</a></div>
<h1 id="seminár-9" class="unnumbered">Seminár 9</h1>
<h2 id="téma" class="unnumbered">Téma</h2>
<p>Geometria I – základné poznatky</p>
<h2 id="ciele" class="unnumbered">Ciele</h2>
<p>Zopakovať a upevniť základné poznatky z planimetrie, ktoré by študenti mali mať zo základnej školy. Venovať sa vlastnostiam uhlov, trojuholníkov, štvoruholníkov a kružníc. Niektoré z poznatkov odvodiť.</p>
<h2 id="úlohy-a-riešenia" class="unnumbered">Úlohy a riešenia</h2>
<p><strong>Úvodný komentár.</strong> Keďže planimetria nie je súčasťou osnov 1. ročníka gymnázií, je potrebné poznatky žiakov z tejto oblasti o to starostlivejšie zopakovať. Geometrické úlohy majú veľmi často najhoršiu úspešnosť v krajských kolách MO, čo môže mať viacero dôvodov. Nepopierateľne však študentom tréning pomôže, preto je geometrii v priebehu roka venovaných <span class="math inline">\(6+1\)</span> seminárov.</p>
<p>Zo zmienených dôvodov má preto tento seminár odlišnú štruktúru ako predchádzajúce – viac ako riešeniu úloh z olympiád sa venujeme opakovaniu základných vlastností uhlov, trojuholníkov, štvoruholníkov a kružníc, ktorých znalosti budú nenahraditeľné v ďalších piatich geometrických seminároch. Spolu so študentmi tak vytvoríme základnú výbavu, ktorá im pomôže v boji s geometrickými záludnosťami.</p>
<p>Študenti by mali mať nasledujúce znalosti (voľne spracované podľa [XX]TODO):</p>
<ul>
<li><p>uhly</p>
<ul>
<li><p>chápať pojmy vrcholové, vedľajšie, súhlasné a striedavé uhly, vedieť nájsť dvojice takých uhlov a používať ich pri riešení úloh,</p></li>
</ul></li>
<li><p>trojuholníky</p>
<ul>
<li><p>poznať základné vlastnosti strán a vnútorných uhlov trojuholníka: trojuholníková nerovnosť, súčet vnútorných uhlov,</p></li>
<li><p>vedieť popísať rozdiely medzi ostrouhlým, pravouhlým, tupouhlým, všeobecným, rovnoramenným a rovnostranným trojuholníkom,</p></li>
<li><p>chápať pojmy os uhla, os strany, výška, ťažnica, stredná priečka, kružnica vpísaná a opísaná trojuholníku a poznať ich vlastnosti,</p></li>
<li><p>poznať a vedieť používať vzorec na výpočet obsahu trojuholníka,</p></li>
<li><p>poznať a vhodne používať vety o zhodnosti (<span class="math inline">\(sss\)</span>, <span class="math inline">\(sus\)</span>, <span class="math inline">\(usu\)</span>, <span class="math inline">\(Ssu\)</span>) a podobnosti (<span class="math inline">\(sss\)</span>, <span class="math inline">\(sus\)</span>, <span class="math inline">\(uu\)</span>, <span class="math inline">\(Ssu\)</span>) trojuholníkov,</p></li>
<li><p>poznať a používať Pytagorovu vetu pre pravouhlý trojuholník,</p></li>
</ul></li>
<li><p>štvoruholníky</p>
<ul>
<li><p>vedieť popísať všeobecný štvoruholník a jeho špecifické prípady: rovnobežník, štvorec, obdĺžnik, kosoštvorec, kosodĺžnik, lichobežník,</p></li>
<li><p>poznať základné vzorce pre výpočet obsahu rôznych rovnobežníkov a lichobežníkov,</p></li>
<li><p>vedieť, že uhlopriečky v pravouholníku a rovnobežníku sa polia a vedieť tento fakt využiť pri riešení úloh,</p></li>
</ul></li>
<li><p>kružnice a kruhy</p>
<ul>
<li><p>chápať pojmy kružnica, kruh, kružnicový oblúk, dotyčnica, sečnica, tetiva, stredový a obvodový uhol,</p></li>
<li><p>poznať a vedieť používať Talesovu kružnicu,</p></li>
</ul></li>
<li><p>riešenie konštrukčných úloh</p>
<ul>
<li><p>náčrt, rozbor, popis konštrukcie, diskusia o počte riešení.</p></li>
</ul></li>
</ul>
<p>Skôr než frontálny výklad je vhodné nechať skladať mozaiku vedomostí študentov. Ak pracujeme s malou skupinou, môžeme o vyššie spomenutých bodoch diskutovať všetci spoločne. Ak seminár navštevuje väčšie množstvo záujemcov o matematiku, rozdelíme študentov na menšie skupiny, pričom každá spracuje poznatky o zadanej neprázdnej podmnožine vyššie spomenutých oblastí. Tie si potom študenti navzájom odprezentujú, vedúci seminára nepresnosti vhodnými otázkami koriguje.<br />
<br />
V druhej polovici seminára niektoré zo základných tvrdení, ktoré budeme v priebehu ďalších stretnutí využívať, dokážeme.<br />
<br />
</p>
<p>Dokážte, že súčet veľkostí vnútorných uhlov ľubovoľného trojuholníka je <span class="math inline">\(180^\circ\)</span>.</p>
<p>Veďme rovnobežku <span class="math inline">\(XY\)</span> so stranou <span class="math inline">\(AB\)</span> vrcholom <span class="math inline">\(C\)</span> trojuholníka <span class="math inline">\(ABC\)</span>, tak že bod <span class="math inline">\(C\)</span> leží medzi bodmi <span class="math inline">\(X\)</span> a <span class="math inline">\(Y\)</span>. Potom <span class="math inline">\(|\ma BAC|=|\ma ACX|\)</span> a <span class="math inline">\(|\ma ABC|=|\ma BCY|\)</span>, pretože ide o dvojice striedavých uhlov. Keďže <span class="math inline">\(|\ma ACX|+|\ma ACB|+ |\ma BCY|=180^\circ\)</span>, pretože uhol <span class="math inline">\(XCY\)</span> je priamy, platí aj <span class="math inline">\(|\ma BAC|+|\ma ABC|+|\ma ACB|=180^\circ\)</span>.<br />
<br />
</p>
<p>[66-I-3-N1] Z trojuholníkových nerovností medzi dĺžkami strán ľubovoľného trojuholníka odvoďte známe pravidlo <span class="math inline">\(\alpha &lt; \beta \Rightarrow a &lt; b\)</span> o porovnaní veľkostí vnútorných uhlov a dĺžok protiľahlých strán v ľubovoľnom trojuholníku <span class="math inline">\(ABC\)</span>.</p>
<p>Ak je <span class="math inline">\(\alpha  &lt; \beta\)</span>, môžeme nájsť vnútorný bod <span class="math inline">\(X\)</span> strany <span class="math inline">\(AC\)</span>, pre ktorý platí <span class="math inline">\(|\ma ABX| = \alpha\)</span>, a teda <span class="math inline">\(|AX| = |BX|\)</span>, takže z trojuholníkovej nerovnosti <span class="math inline">\(|BC| &lt; |BX| + |XC|\)</span> už vyplýva <span class="math inline">\(a &lt; b\)</span>.<br />
<br />
</p>
<p>[63-I-4-N3] Dokážte vety:</p>
<p>a) Ak majú dva trojuholníky rovnakú výšku, potom pomer ich obsahov sa rovná pomeru dĺžok príslušných základní.</p>
<p>b) Ak majú dva trojuholníky zhodné základne, potom pomer ich obsahov sa rovná pomeru príslušných výšok.</p>
<p>a) Označme rovnakú výšku dvoch trojuholníkov <span class="math inline">\(v\)</span>. V trojuholníku <span class="math inline">\(T_1\)</span> je táto výškou na základňu <span class="math inline">\(a_1\)</span>, v trojuholníku <span class="math inline">\(T_2\)</span> na základňu <span class="math inline">\(a_2\)</span>. Pomer obsahov týchto trojuholníkov je potom <span class="math display">\[\frac{S_{T_1}}{S_{T_2}}=\frac{\frac{1}{2}a_1v}{\frac{1}{2}a_2v}=\frac{a_1}{a_2},\]</span> čo sme chceli dokázať.</p>
<p>b) Označme zhodnú základňu dvoch trojuholníkov <span class="math inline">\(z\)</span>, v trojuholníku <span class="math inline">\(T_1\)</span> je výška na túto základňu <span class="math inline">\(v_1\)</span>, v trojuholníku <span class="math inline">\(T_2\)</span> je výška na túto základňu <span class="math inline">\(v_2\)</span>. Pomer obsahov trojuholníkov <span class="math inline">\(T_1\)</span> a <span class="math inline">\(T_2\)</span> je <span class="math display">\[\frac{S_{T_1}}{S_{T_2}}=\frac{\frac{1}{2}zv_1}{\frac{1}{2}zv_2}=\frac{v_1}{v_2},\]</span> čo je pomer príslušných výšok.<br />
<br />
</p>
<p>[61-I-5-N1] Pre všeobecný trojuholník <span class="math inline">\(ABC\)</span> so stranami <span class="math inline">\(a\)</span>, <span class="math inline">\(b\)</span>, <span class="math inline">\(c\)</span> a obsahom <span class="math inline">\(S\)</span> platí pre polomer <span class="math inline">\(r\)</span> vpísanej kružnice vzorec <span class="math inline">\(r = 2S/(a + b + c)\)</span>. Dokážte.</p>
<p>Stred <span class="math inline">\(M\)</span> vpísanej kružnice rozdeľuje uvažovaný trojuholník <span class="math inline">\(ABC\)</span> na tri menšie trojuholníky <span class="math inline">\(BCM\)</span>, <span class="math inline">\(ACM\)</span>, <span class="math inline">\(ABM\)</span> s obsahmi <span class="math inline">\(\frac{1}{2}ar\)</span>, <span class="math inline">\(\frac{1}{2}br\)</span>, <span class="math inline">\(\frac{1}{2}cr\)</span>, ktorých súčet je <span class="math inline">\(S\)</span>, odkiaľ vyplýva dokazovaný vzorec.<br />
<br />
</p>
<p>Dokážte, že uhlopriečky v rovnobežníku sa navzájom polia.</p>
<p>Označme <span class="math inline">\(U\)</span> priesečník uhlopriečok <span class="math inline">\(AC\)</span> a <span class="math inline">\(BD\)</span> rovnobežníka <span class="math inline">\(ABCD\)</span>. Keďže uhly <span class="math inline">\(ABD\)</span> a <span class="math inline">\(BDC\)</span> sú striedavé, majú rovnakú veľkosť. Podobne uhly <span class="math inline">\(BAC\)</span> a <span class="math inline">\(ACD\)</span> sú rovnako veľké, pretože sú takisto dvojicou striedavých uhlov. Potom sú trojuholníky <span class="math inline">\(ABU\)</span> a <span class="math inline">\(CDU\)</span> zhodné, keďže sa zhodujú v jednej strane <span class="math inline">\(|AB|=|CD|\)</span> a v dvoch k nej priľahlých uhloch. Preto aj <span class="math inline">\(|AU|=|UC|\)</span>, <span class="math inline">\(|BU|=|UD|\)</span> a tvrdenie je dokázané.<br />
<br />
</p>
<p>[58-I-4-N1] Označme <span class="math inline">\(U\)</span> priesečník uhlopriečok daného konvexného štvoruholníka <span class="math inline">\(ABCD\)</span>. Dokážte, že priamky <span class="math inline">\(AB\)</span> a <span class="math inline">\(CD\)</span> sú rovnobežné práve vtedy, keď trojuholníky <span class="math inline">\(ADU\)</span> a <span class="math inline">\(BCU\)</span> majú rovnaký obsah.</p>
<p>Rovnosť obsahov trojuholníkov <span class="math inline">\(ADU\)</span> a <span class="math inline">\(BCU\)</span> je ekvivalentná s rovnosťou obsahov trojuholníkov <span class="math inline">\(ABC\)</span> a <span class="math inline">\(ABD\)</span> so spoločnou stranou <span class="math inline">\(AB\)</span>, pretože <span class="math inline">\(S_{ABC}=S_{ABU}+S_{BCU}\)</span> a <span class="math inline">\(S_{ABD}=S_{ABU}+S_{AUD}\)</span>. Trojuholníky <span class="math inline">\(ABC\)</span> a <span class="math inline">\(ABD\)</span> majú spoločnú základňu <span class="math inline">\(AB\)</span>, takže ich obsahy budú rovnaké práve vtedy, ak výšky na túto stranu budú rovnaké, resp. ak body <span class="math inline">\(C\)</span> a <span class="math inline">\(D\)</span> budú od priamky <span class="math inline">\(AB\)</span> rovnako vzdialené. To nastane len v prípade, ak body <span class="math inline">\(C\)</span> a <span class="math inline">\(D\)</span> ležia na priamke rovnobežnej s priamkou <span class="math inline">\(AB\)</span>, čo sme chceli dokázať.<br />
<br />
</p>
<p>[64-I-4-N1] Lichobežník <span class="math inline">\(ABCD\)</span> má základne s dĺžkami <span class="math inline">\(|AB|=a\)</span> a <span class="math inline">\(|CD|=C\)</span> a jeho uhlopriečky sa pretínajú v bode <span class="math inline">\(U\)</span>. Aký je pomer obsahov trojuholníkov <span class="math inline">\(ABU\)</span> a <span class="math inline">\(CDU\)</span>?</p>
<p>Trojuholníky <span class="math inline">\(ABU\)</span> a <span class="math inline">\(CDU\)</span> sú zrejme podobné (<span class="math inline">\(|\ma BAU|=|\ma UCD|\)</span>, <span class="math inline">\(|\ma ABU|=|\ma CDU|\)</span>, <span class="math inline">\(|\ma AUB|=|\ma CUD|\)</span>, pretože prvé dve sú dvojice striedavých uhlov, posledné dva sú uhly vrcholové) s koeficientom podobnosti <span class="math inline">\(k=a/c\)</span>. Preto pre výšku <span class="math inline">\(v_1\)</span> na stranu <span class="math inline">\(AB\)</span> v trojuholníku <span class="math inline">\(ABU\)</span> a výšku <span class="math inline">\(v_2\)</span> na stranu <span class="math inline">\(CD\)</span> v trojuholníku <span class="math inline">\(CDU\)</span> platí <span class="math inline">\(v_1/v_2=k\)</span>, resp. <span class="math inline">\(v_1=kv_2=(av^2)/c\)</span>. Potom pre pomer obsahov trojuholníkov <span class="math inline">\(ABU\)</span> a <span class="math inline">\(CDU\)</span> máme <span class="math display">\[\frac{S_{ABU}}{S_{CDU}}=\frac{\frac{1}{2}av_1}{\frac{1}{2}cv_2}=\frac{a\frac{a}{cv_2}}{cv_2}=\frac{a^2}{c^2}.\]</span><br />
<br />
<strong>Záverečný komentár</strong> Na prvý pohľad by sa mohlo zdať, že študenti budú o(c)hromení množstvom nových poznatkov v tomto seminári. Dúfame však, že sa tak nestane, keďže veľká väčšina obsahu by mala byť prinajmenšom povedomá, ak nie úplne zrozumiteľná. Seminár tiež patrí k tým menej náročným, avšak je veľmi dôležitou prípravou pred tvrdšími orieškami.</p>
<h2 id="domáca-práca" class="unnumbered">Domáca práca</h2>
<p>[58-I-2-D1] Nech <span class="math inline">\(k\)</span> je kružnica opísaná pravouhlému trojuholníku <span class="math inline">\(ABC\)</span> s preponou <span class="math inline">\(AB\)</span> dĺžky <span class="math inline">\(c\)</span>. Označme <span class="math inline">\(S\)</span> stred strany <span class="math inline">\(AB\)</span> a <span class="math inline">\(D\)</span> a <span class="math inline">\(E\)</span> priesečníky osí strán <span class="math inline">\(BC\)</span> a <span class="math inline">\(AC\)</span> s jedným oblúkom <span class="math inline">\(AB\)</span> kružnice <span class="math inline">\(k\)</span>. Vyjadrite obsah trojuholníka <span class="math inline">\(DSE\)</span> pomocou dĺžky prepony <span class="math inline">\(c\)</span>.</p>
<p>Trojuholník <span class="math inline">\(DSE\)</span> je pravouhlý rovnoramenný s pravým uhlom pri vrchole <span class="math inline">\(S\)</span>, pretože odvesny <span class="math inline">\(DS\)</span> a <span class="math inline">\(ES\)</span> ležia na osiach navzájom kolmých strán. Odvesny majú dĺžku <span class="math inline">\(\frac{c}{2}\)</span>, pretože sú to polomery kružnice opísanej trojuholníku <span class="math inline">\(ABC\)</span>. Obsah trojuholníka <span class="math inline">\(DSE\)</span> je <span class="math inline">\(\frac{1}{2}\cdot|DS|\cdot |DE|=\frac{1}{2}\cdot \frac{c}{2}\cdot\frac{c}{2}=\frac{c^2}{8}.\)</span><br />
<br />
</p>
<p>[58-I-2-D2] Vyjadrite obsah rovnoramenného lichobežníka <span class="math inline">\(ABCD\)</span> so základňami <span class="math inline">\(AB\)</span> a <span class="math inline">\(CD\)</span> pomocou dĺžok <span class="math inline">\(a\)</span>, <span class="math inline">\(c\)</span> jeho základní a dĺžky <span class="math inline">\(b\)</span> jeho ramien.</p>
<p>Bez ujmy na všeobecnosti môžeme predpokladať, že <span class="math inline">\(a&gt;b\)</span>. Najprv vyjadríme výšku <span class="math inline">\(v\)</span> pomocou dĺžok základní a odvesien. Nech je <span class="math inline">\(P\)</span> päta výšky z bodu <span class="math inline">\(D\)</span> na stranu <span class="math inline">\(AB\)</span>. Potom <span class="math inline">\(|AP|=(a-c)/2\)</span>. Použitím Pytagorovej vety v pravouhlom trojuholníku <span class="math inline">\(APD\)</span> máme <span class="math display">\[\bigg(\frac{a-c}{2}\bigg)^2+v^2=b^2,\]</span> odkiaľ <span class="math inline">\(v=\sqrt{b^2-(\frac{a-c}{2})^2}=\frac{1}{2}\sqrt{4b^2-(a-c)^2}\)</span> a preto pre obsah lichobežníka dostávame <span class="math display">\[S_{ABCD}=\frac{a+c}{2}\cdot v=\frac{1}{4}(a+c)\sqrt{4b^2-(a-c)^2}.\]</span><br />
<br />
</p>
<p>Použitím viet o podobnosti trojuholníkov a Pytagorovej vety odvoďte Euklidove vety o odvesne a o výške pravouhlého trojuholníka.</p>
<p>Prehľadné odvodenie je možne nájsť v  <span class="citation" data-cites="kadlecek1996"></span>.</p>
<h2 id="doplňujúce-zdroje-a-materiály" class="unnumbered">Doplňujúce zdroje a materiály</h2>
<p>Ak študenti budú stále neistí v používaní základných geometrických poznatkov, je možné ich odkázať na základoškolské učebnice geometrie, v ktorých nájdu aj jednoduchšie príklady na precvičenie, príp. vhodným doplnkom geometrického vzdelania je aj publikácia [ <span class="citation" data-cites="kadlecek1996"></span>].</p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="/version.js"></script>
    </div>
</body>
</html>
