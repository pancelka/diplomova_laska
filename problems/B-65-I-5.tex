% Do not delete this line (pandoc magic!)

\problem{B-65-I-5}{seminar31}{
Vrcholy konvexného šesťuholníka $ABCDEF$ ležia na kružnici, pričom $|AB| = |CD|$. Úsečky $AE$ a $CF$ sa pretínajú v bode $G$ a úsečky $BE$ a $DF$ sa pretínajú v bode $H$. Dokážte, že úsečky $GH$, $AD$ a $BC$ sú navzájom rovnobežné.
}{
\rieh Najskôr ukážeme, že $AD \parallel BC$. Keďže $|AB| = |CD|$, sú obvodové uhly nad tetivami $AB$ a $CD$ kružnice opísanej šesťuholníku $ABCDEF$ zhodné (obr.~\ref{fig:B65I5}), teda $|\ma ADB| = |\ma DBC|$; to sú však striedavé uhly priečky $BD$ priamok $AD$ a $BC$, preto $AD \parallel BC$. Ostáva ukázať, že $GH \parallel AD$. Využitím zhodných obvodových uhlov nad tetivami
\begin{figure}[h]
    \centering
    \includegraphics{images/B65I5\imagesuffix}
    \caption{}
    \label{fig:B65I5}
\end{figure}
$AB$ a $CD$ pri vrcholoch $E$ a $F$ dostávame
$$|\ma GEH| = |\ma AEB| = |\ma CFD| = |\ma GFH|,$$
čo znamená, že body $E$, $F$, $G$ a $H$ ležia na jednej kružnici, pretože vrcholy zhodných uhlov $GEH$ a $GFH$ ležia v rovnakej polrovine s hraničnou priamkou $GH$. Z toho vyplýva, že uhly $EFH$ a $EGH$ nad jej tetivou $EH$ sú zhodné. To spolu so zhodnosťou uhlov $EFD$ a $EAD$ nad tetivou $ED$ pôvodnej kružnice (obr.~\ref{fig:B65I5}) vedie na zhodnosť súhlasných uhlov $EGH$ a $EAD$ priečky $AE$ priamok $GH$ a $AD$, ktoré sú teda naozaj rovnobežné. Tým je tvrdenie úlohy dokázané.\\
\\
\kom Umiestnenie vrcholov šesťuholníka na kružnici priam nabáda, aby študenti hľadali dvojice rovnakých uhlov, ktoré im potom pomôžu vyvodiť závery o (ne)rovnobežnosti skúmaných úsečiek. Zároveň úloha obsahuje zaujímavú druhú časť, kedy objavíme, že body $E, F, G, H$ ležia na jednej kružnici.
}