% Do not delete this line (pandoc magic!)

\problem{61-I-2}{seminar13,vpiskca,geompoc}{
Dĺžky strán trojuholníka sú v~metroch vyjadrené celými číslami. Určte ich, ak má trojuholník obvod 72\,m a ak je najdlhšia strana trojuholníka rozdelená bodom dotyku vpísanej kružnice v~pomere $3 : 4.$
}{
\rieh Využijeme všeobecný poznatok, že body dotyku vpísanej kružnice delia hranicu trojuholníka na šesť úsečiek, a to tak, že každé dve z~nich, ktoré vychádzajú z~toho istého vrcholu trojuholníka, sú zhodné. (Dotyčnice z~daného bodu k~danej kružnici sú totiž súmerne združené podľa spojnice daného bodu so stredom danej kružnice.)

V~našej úlohe je najdlhšia strana trojuholníka rozdelená na úseky, ktorých dĺžky označíme $3x$ a $4x$; dĺžku úsekov z~vrcholu oproti najdlhšej strane označíme $y$ (obr.~\ref{fig:61I2}). Strany trojuholníka majú teda dĺžky $7x$, $4x + y$ a $3x + y$, kde $x$, $y$ sú neznáme kladné čísla (dĺžky berieme bez jednotiek). Ak má byť $7x$ dĺžka najdlhšej strany, musí platiť $7x > 4x + y$, čiže $3x > y$. Zdôraznime, že hľadané čísla $x, y$ nemusia byť nutne celé, podľa zadania to však platí o~číslach $7x$, $4x + y$ a $3x + y$.
\begin{figure}[h]
    \centering
    \includegraphics{images/61D1\imagesuffix}
    \caption{}
    \label{fig:61I2}
\end{figure}
Údaj o~obvode trojuholníka zapíšeme rovnosťou
$$72 = 7x + (3x + y) + (4x + y), \ \ \ \ \text{čiže} \ \ \ \ 36 = 7x + y.$$
Pretože $7x$ je celé číslo, je celé i číslo $y = 36 - 7x$; a pretože podľa zadania i čísla $4x + y$ a $3x + y$ sú celé, je celé i číslo $x = (4x + y) - (3x + y)$. Preto od tohto okamihu už hľadáme dvojice celých kladných čísel $x$, $y$, pre ktoré platí
$$3x > y \ \ \ \ \text{a}  \ \ \ \ 7x + y = 36.$$
Odtiaľ vyplýva $7x < 36 < 7x + 3x = 10x$, teda $x \leq 5$ a súčasne $x \geq 4$.

Pre $x = 4$ je $y = 8$ a $(7x, 4x+y, 3x+y) = (28, 24, 20)$, pre $x = 5$ je $y = 1$ a $(7x, 4x+ + y, 3x + y) = (35, 21, 16)$. Strany trojuholníka sú teda $(28, 24, 20)$ alebo $(35, 21, 16)$. (Trojuholníkové nerovnosti sú zrejme splnené.)
}
