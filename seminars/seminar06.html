<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="collapsible.js" type="text/javascript"></script>
  <script type="text/javascript">
      MathJax.Hub.Config({
          TeX: {
              Macros: {
                  RR: "\\mathbb{R}",
                  ZZ: "\\mathbb{Z}",
                  QQ: "\\mathbb{Q}",
                  NN: "\\mathbb{N}"
              }
          }
      });
  </script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-6" class="unnumbered">Seminár 6</h1>
<p><div class="pdflinks">PDF na stiahnutie: <a href="pdf/seminar06-teacher.pdf">učiteľská verzia</a>, <a href="pdf/seminar06-student.pdf">študentská verzia</a></div></p>
<h2 id="téma" class="unnumbered">Téma</h2>
<p>Teória čísel I – úlohy o deliteľnosti</p>
<h2 id="ciele" class="unnumbered">Ciele</h2>
<p><strong>Úvodný komentár.</strong> Keďže ide o prvé stretnutie zo série seminárov zameraných na elementárnu teóriu čísel, je potrebné so študentmi zopakovať základné znalosti, ktoré by mali mať zo základnej školy:</p>
<ul>
<li><p>chápať rozdiel medzi číslom a cifrou,</p></li>
<li><p>používať rozvinutý a skrátený zápis čísla v desiatkovej sústave,</p></li>
<li><p>rozumieť pojmom prvočíslo a zložené číslo,</p></li>
<li><p>vedieť určiť najmenší spoločný násobok a najväčší spoločný deliteľ daných dvoch celých čísel,</p></li>
<li><p>poznať pravidlá deliteľnosti číslami 2, 3, 4, 5, 6, 8, 9, 10.</p></li>
</ul>
<p>Študenti by mali byť schopní zdôvodniť všetky pravidlá deliteľnosti. Ak si ich nepamätajú, môže byť táto úloha vhodnou rozcvičkou pred riešením pripravených problémov.</p>
<p>Takisto je vhodné zjednotiť značenie, ktoré budeme používať. Fakt, že celé číslo <span class="math inline">\(a\)</span> delí celé číslo <span class="math inline">\(b\)</span> budeme zapisovať v tvare <span class="math inline">\(a \mid b\)</span> . V tomto texte tiež označujeme <span class="math inline">\((a,b)\)</span> najväčší spoločný deliteľ čísel <span class="math inline">\(a\)</span> a <span class="math inline">\(b\)</span> a <span class="math inline">\([a,b]\)</span> ich najmenší spoločný násobok.</p>
<p>Pripomenieme tiež, že ak pre prirodzené čísla <span class="math inline">\(a, b, c\)</span> platí <span class="math inline">\(a \mid (b\cdot c)\)</span> a zároveň <span class="math inline">\((a,b)=1\)</span>, musí nutne <span class="math inline">\(a\mid c\)</span>. Toto tvrdenie budeme v priebehu seminárov využívať často, je preto dôležité, aby ho študenti vzali za svoje. Vyzbrojení všetkými spomenutými znalosťami sa môžeme pustiť do riešenia úloh.</p>
<h2 id="úlohy-a-riešenia" class="unnumbered">Úlohy a riešenia</h2>
<h3 id="úloha-4.2-problem-38-str.-115">Úloha  <span class="citation" data-cites="holton2010"></span>, 4.2, problem 38, str. 115</h3>
<p><div class="problem"> Nech <span class="math inline">\(N\)</span> je päťciferné kladné číslo také, že <span class="math inline">\(N=\overline{a679b}\)</span>. Ak je <span class="math inline">\(N\)</span> deliteľné 72, určte prvú cifru <span class="math inline">\(a\)</span> a poslednú cifru <span class="math inline">\(b\)</span>. </div> <h4 class="solution-button">Riešenie</h4> <div class="solution"> Keďže je číslo <span class="math inline">\(N\)</span> deliteľné <span class="math inline">\(72=8\cdot 9\)</span>, musí byť súčasne deliteľné ôsmimi aj deviatimi. Z pravidla pre deliteľnosť ôsmimi vyplýva, že číslo <span class="math inline">\(\overline{79b}\)</span> musí byť násobkom ôsmich a teda <span class="math inline">\(b=2\)</span>. Pravidlo pre deliteľnosť deviatimi diktuje, že ciferný súčet hľadaného čísla <span class="math inline">\(a+6+7+9+2=a+24\)</span> je násobkom deviatich, dostávame tak <span class="math inline">\(a=3\)</span>. Hľadaným číslom je <span class="math inline">\(N=36792\)</span>.<br />
<br />
Úloha nie je náročná a je zaradená ako zahrievacie cvičenie a ukážka práce s deliteľnosťou zloženým číslom.<br />
<br />
</div></p>
<h3 id="úloha-66-i-2-n1">Úloha 66-I-2-N1</h3>
<p><div class="problem"> Dokážte, že v nekonečnom rade čísel <span class="math display">\[1 \cdot 2 \cdot 3, 2 \cdot 3 \cdot 4, 3 \cdot 4 \cdot 5, 4 \cdot 5 \cdot 6, \ldots ,\]</span> je číslo prvé deliteľom všetkých čísel ďalších. </div> <h4 class="solution-button">Riešenie</h4> <div class="solution"> Prvé číslo v nekonečnom rade je číslo 6. Dokazujeme tak, že všetky výrazy tvaru <span class="math inline">\(n(n+1)(n+2)\)</span>, kde <span class="math inline">\(n\geq 2\)</span> je prirodzené číslo, sú deliteľné šiestimi. To ale zjavne platí, keďže z troch po sebe idúcich čísel je vždy práve jedno deliteľné tromi a minimálne jedno z nich je tiež párne. Deliteľnosť dvomi a tromi zároveň nám tak zaručí deliteľnosť šiestimi a požadované tvrdenie je dokázané.<br />
<br />
Táto jednoduchá úloha zoznámi žiakov s poznatkom často využívaným v úlohách zameraných na dokazovanie deliteľnosti číslom, ktoré je násobkom troch: z troch po sebe idúcich prirodzených čísel je vždy práve jedno deliteľné tromi.<br />
<br />
</div></p>
<h3 id="úloha-63-i-5-n1">Úloha 63-I-5-N1</h3>
<p><div class="problem"> Dokážte, že pre každé prirodzené <span class="math inline">\(n\)</span> je číslo <span class="math inline">\(n^3+ 2n\)</span> deliteľné tromi. </div> <h4 class="solution-button">Riešenie</h4> <div class="solution"> Každé prirodzené číslo <span class="math inline">\(n\)</span> je tvaru <span class="math inline">\(n=3k\)</span>, <span class="math inline">\(n=3k+1\)</span> alebo <span class="math inline">\(n=3k+2\)</span>, kde <span class="math inline">\(k\)</span> je prirodzené číslo alebo 0. Dokazované tvrdenie overíme pre každú z týchto možností zvlášť.</p>
<p>a) <span class="math inline">\(n=3k\)</span>: <span class="math inline">\(n^3+2n=(3k)^3+2\cdot 3k=27k^3+6k=3k(9k^2+2)\)</span>, tvrdenie platí.</p>
<p>b) <span class="math inline">\(n=3k+1\)</span>: <span class="math inline">\(n^3+2n=(3k+1)^3+2(3k+1)=(27k^3+27k^2+9k+1)+(6k+2)=27k^3+27k^2+15k+3=3(9k^3+9k^2+5k+1)\)</span>, tvrdenie platí.</p>
<p>c) <span class="math inline">\(n=3k+2\)</span>: <span class="math inline">\(n^3+2n=(3k+2)^3+2(3k+2)=(27k^3+54k^2+36k+8)+(6k+4)=27k^3+54k^2+42k+12=3(9k^3+18k^2+14k+4)\)</span>, a preto <span class="math inline">\(3\mid n^3+2n\)</span> aj v tomto prípade.<br />
<br />
Úloha zoznamuje študentov s ďalším možným postupom pri dokazovaní deliteľnosti výrazu daným prirodzeným číslom <span class="math inline">\(m\)</span>: rozdelenie na <span class="math inline">\(m\)</span> možností podľa zvyšku po delení číslom <span class="math inline">\(m\)</span> a dokázanie tvrdenia pre každú z týchto možností zvlášť. Je vhodné diskutovať so študentmi o výhodnosti tejto metódy pre (ne)veľké <span class="math inline">\(m\)</span>.</p>
<p>Zaujímavé je tiež porovnať riešenie tejto úlohy s úlohou predchádzajúcou, keďže v tomto prípade sa nám daný výraz nepodarilo rozložiť na súčin troch po sebe idúcich čísel, preto sme museli pristúpiť k inému riešeniu.</p>
<p>Úlohu je možné dokázať použitím matematickej indukcie, avšak tá nie je štandardnou náplňou osnov nematematických gymnázií, preto sme toto riešenie nezvolili ako vzorové. Ak sa však študenti s dôkazom použitím indukcie stretli, je vhodné s nimi rozobrať aj tento spôsob riešenia.<br />
<br />
</div></p>
<h3 id="úloha-63-i-5-n2">Úloha 63-I-5-N2</h3>
<p><div class="problem"> Dokážte, že pre každé nepárne číslo <span class="math inline">\(n\)</span> je číslo <span class="math inline">\(n^2 - 1\)</span> deliteľné ôsmimi. </div> <h4 class="solution-button">Riešenie</h4> <div class="solution"> Výraz <span class="math inline">\(n^2-1\)</span> upravíme na súčin <span class="math inline">\((n-1)(n+1)\)</span>. To je súčin dvoch po sebe idúcich párnych čísel, keďže <span class="math inline">\(n\)</span> je nepárne. Preto práve jedno z čísel <span class="math inline">\(n-1\)</span> a <span class="math inline">\(n+1\)</span> je deliteľné 4 a druhé z nich je nepárnym násobkom čísla 2. Celkovo je teda súčin <span class="math inline">\((n-1)(n+1)\)</span> deliteľný ôsmimi.<br />
<br />
Posledná úloha zo série jednoduchých dôkazov deliteľnosti využíva podobnú myšlienku ako úloha [66-I-2-N1], navyše však vyžaduje upravenie výrazu <span class="math inline">\(n^2-1\)</span> do vhodného tvaru. Následná diskusia o riešení je už jednoduchá.<br />
<br />
</div></p>
<h3 id="úloha-63-i-5-n363-i-5-n4-resp.-c-55-i-1">Úloha 63-I-5-N3+63-I-5-N4, resp. C-55-I-1</h3>
<p><div class="problem"></p>
<ol type="a">
<li><p>Dokážte, že pre všetky celé kladné čísla <span class="math inline">\(m\)</span> je rozdiel <span class="math inline">\(m^6 - m^2\)</span> deliteľný šesťdesiatimi.</p></li>
<li><p>Určte všetky kladné celé čísla <span class="math inline">\(m\)</span>, pre ktoré je rozdiel <span class="math inline">\(m^6 - m^2\)</span> deliteľný číslom 120.</p></li>
</ol>
<p></div> <h4 class="solution-button">Riešenie</h4> <div class="solution"> a) Číslo <span class="math inline">\(n = m^6 -m^2 = m^2 (m^2-1)(m^2 +1)\)</span> je vždy deliteľné štyrmi, pretože pri párnom <span class="math inline">\(m\)</span> je <span class="math inline">\(m^2\)</span> deliteľné štyrmi a pri nepárnom <span class="math inline">\(m\)</span> sú čísla <span class="math inline">\(m^2-1\)</span>, <span class="math inline">\(m^2 +1\)</span> obe párne, jedno z nich je dokonca deliteľné štyrmi a ich súčin je teda deliteľný ôsmimi. Z troch po sebe idúcich prirodzených čísel <span class="math inline">\(m^2-1\)</span>, <span class="math inline">\(m^2\)</span>, <span class="math inline">\(m^2 + 1\)</span> je práve jedno deliteľné tromi, a preto je aj číslo <span class="math inline">\(n\)</span> deliteľné tromi. Ak je <span class="math inline">\(m\)</span> deliteľné piatimi, je <span class="math inline">\(m^2\)</span> deliteľné piatimi, dokonca dvadsiatimi piatimi. V opačnom prípade je <span class="math inline">\(m\)</span> tvaru <span class="math inline">\(5k + r\)</span>, kde <span class="math inline">\(r\)</span> je rovné niektorému z čísel 1, 2, 3, 4 a <span class="math inline">\(k\)</span> je prirodzené alebo 0. Potom <span class="math inline">\(m^2 = 25k^2 + 10kr + r^2\)</span> a <span class="math inline">\(r^2\)</span> sa rovná niektorému z čísel 1, 4, 9, 16. V prvom a v poslednom prípade je číslo <span class="math inline">\(m^2-1\)</span> deliteľné piatimi, v ostatných dvoch prípadoch je číslo <span class="math inline">\(m^2 + 1\)</span> deliteľné piatimi. Teda číslo <span class="math inline">\(n\)</span> je vždy deliteľné nesúdeliteľnými číslami 4, 3 a 5, a teda aj ich súčinom 60.<br />
b) Už sme ukázali, že v prípade nepárneho <span class="math inline">\(m\)</span> je súčin <span class="math inline">\((m^2-1)(m^2 + 1)\)</span> deliteľný ôsmimi a číslo <span class="math inline">\(n = m^6- m^2\)</span> je teda deliteľné číslom <span class="math inline">\(120 = 8 \cdot 3 \cdot 5\)</span>. Ak je však číslo <span class="math inline">\(m\)</span> párne, sú čísla <span class="math inline">\(m^2 -1\)</span>, <span class="math inline">\(m^2 + 1\)</span> nepárne, žiadne nie je deliteľné dvoma. Číslo <span class="math inline">\(n\)</span> je potom deliteľné ôsmimi iba v prípade, že <span class="math inline">\(m^2\)</span> je deliteľné ôsmimi, teda <span class="math inline">\(m\)</span> je deliteľné štyrmi. Číslo <span class="math inline">\(n\)</span> je potom deliteľné šestnástimi, tromi a piatimi, a preto dokonca číslom 240.</p>
<p><em>Záver.</em> Naše výsledky môžeme zhrnúť. Číslo <span class="math inline">\(n = m^6 - m^2\)</span> je deliteľné číslom 120 práve vtedy, keď <span class="math inline">\(m\)</span> je nepárne alebo deliteľné štyrmi.<br />
<br />
Sada dvoch na seba nadväzujúcich úloh využíva poznatky získané pri riešení jednoduchších prípravných úloh zo začiatku seminára a vyžaduje sústredené a starostlivé aplikovanie všetkých z nich.<br />
<br />
</div></p>
<h3 id="úloha-59-ii-1">Úloha 59-II-1</h3>
<p><div class="problem"> Dokážte, že pre ľubovoľné celé čísla <span class="math inline">\(n\)</span> a <span class="math inline">\(k\)</span> väčšie ako 1 je číslo <span class="math inline">\(n^{k+2} - n^k\)</span> deliteľné dvanástimi. </div> <h4 class="solution-button">Riešenie</h4> <div class="solution"> Vzhľadom na to, že <span class="math inline">\(12 = 3 \cdot 4\)</span>, stačí ukázať, že číslo <span class="math inline">\(a = n^{k+2} -{n^k} = n^k (n^2 - 1) = (n - 1)n(n + 1)n^{k-1}\)</span> je deliteľné tromi a štyrmi. Prvé tri činitele posledného výrazu sú tri po sebe idúce prirodzené čísla, takže práve jedno z nich je deliteľné tromi, a preto aj číslo <span class="math inline">\(a\)</span> je deliteľné tromi. Je deliteľné aj štyrmi, lebo pri párnom <span class="math inline">\(n\)</span> je v poslednom výraze druhý a štvrtý činiteľ párny, zatiaľ čo pri nepárnom <span class="math inline">\(n\)</span> je párny prvý a tretí činiteľ. Tým je dôkaz hotový.<br />
<br />
<strong>Iné riešenie.</strong> Položme <span class="math inline">\(a = n^{k+2} - n^k = n^k (n^2 - 1) = (n - 1)n^k (n + 1)\)</span>. Opäť ukážeme, že <span class="math inline">\(a\)</span> je deliteľné štyrmi a tromi. Ak je <span class="math inline">\(n\)</span> párne, je <span class="math inline">\(n^k\)</span> deliteľné štyrmi pre každé celé <span class="math inline">\(k \geq 2\)</span>. Ak je <span class="math inline">\(n\)</span> nepárne, sú činitele <span class="math inline">\(n - 1\)</span> a <span class="math inline">\(n + 1\)</span> párne čísla, takže <span class="math inline">\(a\)</span> je deliteľné štyrmi pre každé celé <span class="math inline">\(n = 2\)</span>.</p>
<p>Deliteľnosť tromi je zrejmá pre <span class="math inline">\(n = 3l\)</span>. Ak <span class="math inline">\(n = 3l + 1\)</span>, pričom <span class="math inline">\(l\)</span> je celé kladné číslo, je tromi deliteľný činiteľ <span class="math inline">\(n - 1\)</span> (a teda aj číslo <span class="math inline">\(a\)</span>). Ak <span class="math inline">\(n = 3l + 2\)</span> (<span class="math inline">\(l\)</span> je celé nezáporné), je tromi deliteľný činiteľ <span class="math inline">\(n + 1\)</span>. Keďže iné možnosti pre zvyšok čísla <span class="math inline">\(n\)</span> po delení tromi nie sú, je číslo <span class="math inline">\(a\)</span> deliteľné tromi. Tým je požadovaný dôkaz ukončený.<br />
<br />
Deliteľnosť štyrmi je tiež možné dokázať aj rozborom možností <span class="math inline">\(n=4l\)</span>, <span class="math inline">\(n=4l+1\)</span>, <span class="math inline">\(n=4l+2\)</span> a <span class="math inline">\(n=4l+3\)</span>, pre <span class="math inline">\(l\)</span> celé a nezáporné. Kľúčovým krokom v riešení bolo vhodné rozloženie čísla <span class="math inline">\(a\)</span> na súčin. To však súdiac podľa priemerného počtu bodov udelených za túto úlohu v krajských kolách<a href="#fn1" class="footnote-ref" id="fnref1"><sup>1</sup></a> na Slovensku bola úloha pre riešiteľov neľahká.<br />
<br />
</div></p>
<h3 id="úloha-58-s-3">Úloha 58-S-3</h3>
<p><div class="problem"> Keď isté dve prirodzené čísla v rovnakom poradí sčítame, odčítame, vydelíme a vynásobíme a všetky štyri výsledky sčítame, dostaneme 2 009. Určte tieto dve čísla. </div> <h4 class="solution-button">Riešenie</h4> <div class="solution"> Pre hľadané prirodzené čísla <span class="math inline">\(x\)</span> a <span class="math inline">\(y\)</span> sa dá podmienka zo zadania vyjadriť rovnicou <span class="math display">\[(x + y) + (x - y) +\frac{x}{y}+ (x \cdot y) = 2 009, \ \ \ \ (1)\]</span> v ktorej sme čiastočné výsledky jednotlivých operácií dali do zátvoriek.</p>
<p>Vyriešme rovnicu (1) vzhľadom na neznámu <span class="math inline">\(x\)</span> (v ktorej je, na rozdiel od neznámej <span class="math inline">\(y\)</span>, rovnica lineárna): <span class="math display">\[\begin{aligned}
2x +\frac{x}{y}+ xy &amp;= 2 009,\\
2xy + x + xy^2 &amp;= 2 009y,\\
x(y + 1)^2 &amp;= 2 009y,\\
x &amp;= \frac{2009y}{(y + 1)^2}. \ \ \ \ (2)\end{aligned}\]</span> Hľadáme práve tie prirodzené čísla <span class="math inline">\(y\)</span>, pre ktoré má nájdený zlomok celočíselnú hodnotu, čo možno vyjadriť vzťahom <span class="math inline">\((y + 1)^2 \mid 2009y\)</span>. Keďže čísla <span class="math inline">\(y\)</span> a <span class="math inline">\(y + 1\)</span> sú nesúdeliteľné, sú nesúdeliteľné aj čísla <span class="math inline">\(y\)</span> a <span class="math inline">\((y +1)^2\)</span>, takže musí platiť <span class="math inline">\((y +1)^2 \mid 2009 = 7^2 \cdot 41\)</span>. Keďže <span class="math inline">\(y +1\)</span> je celé číslo väčšie ako 1 (a činitele 7, 41 sú prvočísla), poslednej podmienke vyhovuje iba hodnota <span class="math inline">\(y = 6\)</span>, ktorej po dosadení do (2) zodpovedá <span class="math inline">\(x = 246\)</span>. (Skúška nie je nutná, lebo rovnice (1) a (2) sú v obore prirodzených čísel ekvivalentné.)</p>
<p>Hľadané čísla v uvažovanom poradí sú 246 a 6.<br />
<br />
Úloha je zaujímavá v tom, že na prvý pohľad nemusí riešiteľ tušiť, že ide o problém využívajúci poznatky z deliteľnosti. Zároveň vyžaduje netriviálnu zručnosť a nápad pri upravovaní počiatočnej rovnice do vhodného tvaru, nadväzuje tým na predchádzajúce semináre o algebraických výrazoch a rovniciach. Úloha je tak peknou ukážkou toho, že v matematike (a nielen tam) nie sú znalosti a koncepty nesúvisiace, ale často sú vzájomne prepojené.<br />
<br />
</div></p>
<h3 id="úloha-66-i-2-n2">Úloha 66-I-2-N2</h3>
<p><div class="problem"> Nájdite všetky celé <span class="math inline">\(d &gt; 1\)</span>, pri ktorých hodnoty výrazov <span class="math inline">\(U(n) = n^3+ 17n^2-1\)</span> a <span class="math inline">\(V (n) = n^3+ 4n^2+ 12\)</span> dávajú po delení číslom <span class="math inline">\(d\)</span> rovnaké zvyšky, nech je celé číslo <span class="math inline">\(n\)</span> zvolené akokoľvek. </div> <h4 class="solution-button">Riešenie</h4> <div class="solution"> Hľadané <span class="math inline">\(d\)</span> sú práve tie, ktoré delia rozdiel <span class="math inline">\(U(n) - V~(n) = 13n^2 - 13 = 13(n - 1)(n + 1)\)</span> pre každé celé <span class="math inline">\(n\)</span>. Tento rozdiel je tak určite deliteľný 13. Aby sme ukázali, že (zrejme vyhovujúce) <span class="math inline">\(d = 13\)</span> je jediné, dosaďme do rozdielu <span class="math inline">\(U(n) - V~(n)\)</span> hodnotu <span class="math inline">\(n = d\)</span>: číslo <span class="math inline">\(d\)</span> je s číslami <span class="math inline">\(d - 1\)</span> a <span class="math inline">\(d + 1\)</span> nesúdeliteľné, takže delí súčin <span class="math inline">\(13(d - 1)(d + 1)\)</span> jedine vtedy, keď delí činiteľ 13, teda keď <span class="math inline">\(d = 13\)</span>. Vyhovuje jedine <span class="math inline">\(d = 13\)</span>.<br />
<br />
Úloha stavia na myšlienke deliteľnosti rozdielu <span class="math inline">\(U(n)\)</span> a <span class="math inline">\(V(n)\)</span> hľadaným <span class="math inline">\(d\)</span>, čo je ďalší užitočný nástroj: namiesto upravovania výrazov <span class="math inline">\(U(n)\)</span> a <span class="math inline">\(V(n)\)</span> ich odčítať. Taktiež je vhodné upozorniť študentov, že druhá časť riešenia – dokázanie, že nájdené riešenie je jediné – je taktiež podstatnou súčasťou riešenia (nielen) tejto úlohy.<br />
<br />
</div></p>
<h3 id="úloha-66-i-2-d1">Úloha 66-I-2-D1</h3>
<p><div class="problem"> Pre ktoré prirodzené čísla <span class="math inline">\(n\)</span> nie je výraz <span class="math inline">\(V (n) = n^4+ 11n^2 - 12\)</span> násobkom ôsmich? </div> <h4 class="solution-button">Riešenie</h4> <div class="solution"> Upravme výraz <span class="math inline">\(V(n)\)</span> do tvaru súčinu: <span class="math inline">\(V (n) = (n^2-1)(n^2+12)=(n-1)(n+1)(n^2+12)\)</span>. Vidíme, že <span class="math inline">\(V(n)\)</span> je určite násobkom ôsmich v prípade nepárneho <span class="math inline">\(n\)</span> (viď. tretia úloha tohto seminára). Keďže pre párne <span class="math inline">\(n\)</span> je súčin <span class="math inline">\((n-1)(n+1)\)</span> nepárny, hľadáme práve tie <span class="math inline">\(n\)</span> tvaru <span class="math inline">\(n = 2k\)</span>, pre ktoré nie je deliteľný ôsmimi výraz <span class="math inline">\(n^2+ 12 = 4(k^2+ 3)\)</span>, čo nastane práve vtedy, keď <span class="math inline">\(k\)</span> je párne. Hľadané <span class="math inline">\(n\)</span> sú teda práve tie, ktoré sú deliteľné štyrmi.<br />
<br />
Úloha využíva vhodnú úpravu výrazu <span class="math inline">\(V\)</span> na súčin. Tu študenti zúročia zručnosti nadobudnuté v algebraických seminároch. Zároveň využijú skôr dokázané tvrdenie o deliteľnosti ôsmimi a napokon, úloha ich pripraví na nasledujúci komplexnejší problém.<br />
<br />
</div></p>
<h3 id="úloha-66-i-2">Úloha 66-I-2</h3>
<p><div class="problem"> Nájdite najväčšie prirodzené číslo <span class="math inline">\(d\)</span>, ktoré má tú vlastnosť, že pre ľubovoľné prirodzené číslo <span class="math inline">\(n\)</span> je hodnota výrazu <span class="math display">\[V (n) = n^4+ 11n^2-12\]</span> deliteľná číslom <span class="math inline">\(d\)</span>. </div> <h4 class="solution-button">Riešenie</h4> <div class="solution"> Vypočítajme najskôr hodnoty <span class="math inline">\(V (n)\)</span> pre niekoľko najmenších prirodzených čísel <span class="math inline">\(n\)</span> a ich rozklady na súčin prvočísel zapíšme do tabuľky:</p>
<table>
<thead>
<tr class="header">
<th style="text-align: center;"><span class="math inline">\(n\)</span></th>
<th style="text-align: center;"><span class="math inline">\(V (n)\)</span></th>
</tr>
</thead>
<tbody>
<tr class="odd">
<td style="text-align: center;">1</td>
<td style="text-align: center;">0</td>
</tr>
<tr class="even">
<td style="text-align: center;">2</td>
<td style="text-align: center;"><span class="math inline">\(48 = 2^4 \cdot 3\)</span></td>
</tr>
<tr class="odd">
<td style="text-align: center;">3</td>
<td style="text-align: center;"><span class="math inline">\(168 = 2^3 \cdot 3 \cdot 7\)</span></td>
</tr>
<tr class="even">
<td style="text-align: center;">4</td>
<td style="text-align: center;"><span class="math inline">\(420 = 2^2 \cdot 3 \cdot 5 \cdot 7\)</span></td>
</tr>
</tbody>
</table>
<p>Z toho vidíme, že hľadaný deliteľ <span class="math inline">\(d\)</span> všetkých čísel <span class="math inline">\(V (n)\)</span> musí byť deliteľom čísla <span class="math inline">\(2^2 \cdot 3 = 12\)</span>, spĺňa teda nerovnosť <span class="math inline">\(d \leq 12\)</span>. Preto ak ukážeme, že číslo <span class="math inline">\(d = 12\)</span> zadaniu vyhovuje, t. j. že <span class="math inline">\(V (n)\)</span> je násobkom čísla 12 pre každé prirodzené <span class="math inline">\(n\)</span>, budeme s riešením hotoví.</p>
<p>Úprava <span class="math display">\[V (n) = n^4+ 11n^2 - 12 = (12n^2 - 12) + (n^4 - n^2),\]</span> pri ktorej sme z výrazu <span class="math inline">\(V (n)\)</span> ”vyčlenili“ dvojčlen 1<span class="math inline">\(2n^2 -12\)</span>, ktorý je zrejmým násobkom čísla 12, redukuje našu úlohu na overenie deliteľnosti číslom 12 (teda deliteľnosti číslami 3 a 4) dvojčlena <span class="math inline">\(n^4 - n^2\)</span> . Využijeme na to jeho rozklad <span class="math display">\[n^4 - n^2 = n^2(n^2 - 1) = (n - 1)n^2(n + 1).\]</span> Pre každé celé <span class="math inline">\(n\)</span> je tak výraz <span class="math inline">\(n^4 - n^2\)</span> určite deliteľný tromi (také je totiž jedno z troch po sebe idúcich celých čísel <span class="math inline">\(n - 1\)</span>, <span class="math inline">\(n\)</span>, <span class="math inline">\(n + 1\)</span>) a súčasne aj deliteľný štyrmi (zaručuje to v prípade párneho <span class="math inline">\(n\)</span> činiteľ <span class="math inline">\(n^2\)</span>, v prípade nepárneho <span class="math inline">\(n\)</span> dva párne činitele <span class="math inline">\(n-1\)</span> a <span class="math inline">\(n+1\)</span>).</p>
<p>Dodajme, že deliteľnosť výrazu <span class="math inline">\(V (n)\)</span> číslom 12 možno dokázať aj inými spôsobmi, napríklad môžeme využiť rozklad <span class="math inline">\(V (n) = n^4+ 11n^2 - 12 = (n^2+ 12)(n^2 - 1)\)</span> z predchádzajúcej úlohy alebo prejsť k dvojčlenu <span class="math inline">\(n^4 + 11n^2\)</span> a podobne.</p>
<p><em>Záver.</em> Hľadané číslo <span class="math inline">\(d\)</span> je rovné 12.<br />
<br />
Úloha je okrem využitia všetkých doterajších poznatkov zaradená aj z dôvodu prvého kroku riešenia. Je vhodné študentom ukázať, že preskúmanie výrazu pre niekoľko malých hodnôt <span class="math inline">\(n\)</span> nám môže pomôcť utvoriť si predstavu o tom, ako sa bude výraz správať ďalej, príp. vytvoriť hypotézu, ktorú sa neskôr pokúsime dokázať. Táto metóda nájde uplatnenie nielen v tejto konkrétnej úlohe, ale aj v ďalších partiách matematiky.<br />
</div></p>
<h2 id="domáca-práca" class="unnumbered">Domáca práca</h2>
<h3 id="úloha-66-s-2">Úloha 66-S-2</h3>
<p><div class="problem"> Označme <span class="math inline">\(M\)</span> množinu všetkých hodnôt výrazu <span class="math inline">\(V (n) = n^4 + 11n^2 - 12\)</span>, pričom <span class="math inline">\(n\)</span> je nepárne prirodzené číslo. Nájdite všetky možné zvyšky po delení číslom 48, ktoré dávajú prvky množiny <span class="math inline">\(M\)</span>. </div> <h4 class="solution-button">Riešenie</h4> <div class="solution"> Najskôr vypočítame prislúchajúce hodnoty výrazu <span class="math inline">\(V\)</span> pre niekoľko prvých nepárnych čísel:</p>
<table>
<thead>
<tr class="header">
<th style="text-align: center;"><span class="math inline">\(n\)</span></th>
<th style="text-align: center;"><span class="math inline">\(V (n)\)</span></th>
</tr>
</thead>
<tbody>
<tr class="odd">
<td style="text-align: center;">1</td>
<td style="text-align: center;">0</td>
</tr>
<tr class="even">
<td style="text-align: center;">3</td>
<td style="text-align: center;"><span class="math inline">\(168 = 3 \cdot 48 + 24\)</span></td>
</tr>
<tr class="odd">
<td style="text-align: center;">5</td>
<td style="text-align: center;"><span class="math inline">\(888 = 18 \cdot 48 + 24\)</span></td>
</tr>
<tr class="even">
<td style="text-align: center;">7</td>
<td style="text-align: center;"><span class="math inline">\(2928 = 61 \cdot 48\)</span></td>
</tr>
<tr class="odd">
<td style="text-align: center;">9</td>
<td style="text-align: center;"><span class="math inline">\(7440 = 155 \cdot 48\)</span></td>
</tr>
</tbody>
</table>
<p>Medzi hľadané zvyšky teda patria čísla 0 a 24. Ukážeme, že iné zvyšky už možné nie sú. Na to stačí dokázať, že pre každé nepárne číslo <span class="math inline">\(n\)</span> platí <span class="math inline">\(24 \mid V~(n)\)</span>. Z školskej časti seminára vieme, že pre každé prirodzené číslo <span class="math inline">\(n\)</span> platí <span class="math inline">\(12 \mid V~(n)\)</span>, teda aj <span class="math inline">\(3 \mid V~(n)\)</span>. Keďže čísla 3 a 8 sú nesúdeliteľné, stačí ukázať, že pre každé nepárne číslo <span class="math inline">\(n\)</span> platí <span class="math inline">\(8 \mid V~(n)\)</span>. Využijeme pritom rozklad daného výrazu na súčin <span class="math display">\[V (n) = n^4+ 11n^2 - 12 = (n^2 - 1)(n^2+ 12) = (n - 1)(n + 1)(n^2+ 12). \ \ \ (1)\]</span> Ľubovoľné nepárne prirodzené číslo <span class="math inline">\(n\)</span> možno zapísať v tvare <span class="math inline">\(n = 2k - 1\)</span>, pričom <span class="math inline">\(k \in \NN\)</span> . Pre také <span class="math inline">\(n\)</span> potom dostávame <span class="math display">\[V (2k - 1) = [(2k - 1) - 1][(2k - 1) + 1][(2k - 1)^2
+ 12] = 4(k - 1)k(4k^2 - 4k + 13),\]</span> a keďže súčin <span class="math inline">\((k - 1)k\)</span> dvoch po sebe idúcich celých čísel je deliteľný dvoma, je celý výraz deliteľný ôsmimi.</p>
<p><em>Záver</em>. Daný výraz môže dávať po delení číslom 48 práve len zvyšky 0 a 24.</p>
<p><em>Poznámka</em>. Poznatok, že <span class="math inline">\(8 \mid V~(n)\)</span> pre každé nepárne <span class="math inline">\(n\)</span>, možno dokázať aj inak, bez použitia rozkladu (1). Ak je totiž <span class="math inline">\(n = 2k - 1\)</span>, pričom <span class="math inline">\(k \in \NN\)</span> , tak číslo <span class="math display">\[n^2= (2k - 1)^2= 4k^2 - 4k + 1 = 4k(k - 1) + 1\]</span> dáva po delení ôsmimi (vďaka tomu, že jedno z čísel <span class="math inline">\(k\)</span>, <span class="math inline">\(k - 1\)</span> je párne) zvyšok 1, a teda rovnaký zvyšok dáva aj číslo <span class="math inline">\(n^4\)</span> (ako druhá mocnina nepárneho čísla <span class="math inline">\(n^2\)</span>). Platí teda <span class="math inline">\(n^2 = 8u + 1\)</span> a <span class="math inline">\(n^4 = 8v + 1\)</span> pre vhodné celé <span class="math inline">\(u\)</span> a <span class="math inline">\(v\)</span>, takže hodnota výrazu <span class="math display">\[V (2k - 1) = (8v + 1) + 11(8u + 1) - 12 = 8(v + 11u)\]</span> je naozaj násobkom ôsmich.</p>
<p>Pripojme aj podobný dôkaz poznatku <span class="math inline">\(3 \mid V~(n)\)</span> zo seminárneho stretnutia. Pre čísla <span class="math inline">\(n\)</span> deliteľné tromi je to zrejmé, ostatné <span class="math inline">\(n\)</span> sú tvaru <span class="math inline">\(n = 3k \pm 1\)</span>, takže číslo <span class="math display">\[n^2= (3k \pm 1)^2= 9k^2 \pm 6k + 1 = 3k(3k \pm 2) + 1\]</span> dáva po delení tromi zvyšok 1, rovnako tak aj číslo <span class="math inline">\(n^4 = (n^2)^2\)</span>. Dosadenie <span class="math inline">\(n^2 = 3u + 1\)</span> a <span class="math inline">\(n^4 = 3v + 1\)</span> do výrazu <span class="math inline">\(V (n)\)</span> už priamo vedie k záveru, že <span class="math inline">\(3 \mid V~(n)\)</span>.<br />
<br />
</div></p>
<h3 id="úloha-60-i-2">Úloha 60-I-2</h3>
<p><div class="problem"> Dokážte, že výrazy <span class="math inline">\(23x + y\)</span>, <span class="math inline">\(19x + 3y\)</span> sú deliteľné číslom 50 pre rovnaké dvojice prirodzených čísel <span class="math inline">\(x\)</span>, <span class="math inline">\(y\)</span>. </div> <h4 class="solution-button">Riešenie</h4> <div class="solution"> Predpokladajme, že pre dvojicu prirodzených čísel <span class="math inline">\(x, y\)</span> platí <span class="math inline">\(50 \mid 23x + y\)</span>. Potom pre nejaké prirodzené číslo <span class="math inline">\(k\)</span> platí <span class="math inline">\(23x + y = 50k\)</span>. Z tejto rovnosti dostaneme <span class="math inline">\(y = 50k - 23x\)</span>, čiže <span class="math inline">\(19x + 3y = 19x + 3(50k - 23x) = 150k - 50x = 50(3k - x)\)</span>, takže číslo <span class="math inline">\(19x + 3y\)</span> je násobkom čísla 50.</p>
<p>Podobne to funguje aj z druhej strany. Ak pre nejakú dvojicu prirodzených čísel <span class="math inline">\(x,y\)</span> platí <span class="math inline">\(50 \mid 19x + 3y\)</span>, tak <span class="math inline">\(19x + 3y = 50l\)</span> pre nejaké prirodzené číslo <span class="math inline">\(l\)</span>. Z tejto rovnosti vyjadríme číslo <span class="math inline">\(y\)</span>; dostaneme <span class="math inline">\(y = (50l - 19x)/3\)</span> (ďalší postup by bol podobný, aj keby sme vyjadrili <span class="math inline">\(x\)</span> namiesto <span class="math inline">\(y\)</span>). Po dosadení dostaneme <span class="math display">\[23x + y = 23x + \frac{50l - 19x}{3}=\frac{69x + 50l - 19x}{3}=\frac{50 \cdot (x + l)}{3}.\]</span> O výslednom zlomku vieme, že je to prirodzené číslo. Čitateľ tohto zlomku je deliteľný číslom 50. V menovateli je len číslo 3, ktoré je nesúdeliteľné s 50, preto sa číslo 50 nemá s čím z menovateľa vykrátiť a teda číslo <span class="math inline">\(23x + y\)</span> je deliteľné 50.<br />
<br />
<strong>Iné riešenie.</strong> Zrejme <span class="math inline">\(3 \cdot (23x + y) - (19x + 3y) = 50x\)</span>, čiže ak 50 delí jedno z čísel <span class="math inline">\(23x + y\)</span> a <span class="math inline">\(19x + 3y\)</span>, tak delí aj druhé z nich.<br />
</div></p>
<h2 id="doplňujúce-zdroje-a-materiály" class="unnumbered">Doplňujúce zdroje a materiály</h2>
<p>Výborným zdrojom úloh jednoduchých aj zložitejších je publikácia [ <span class="citation" data-cites="holton2010"></span>], najmä jej časti 4.1, 4.2 a 4.3, ktoré obsahujú mnoho jednoduchších aj zložitejších príkladov na dokazovanie deliteľnosti, spoločné delitele a násobky aj úlohy o ciferných zápisoch, preto môže byť vhodným doplnením banky úloh nielen pre tento, ale aj nasledujúce dva semináre.</p>
<section class="footnotes">
<hr />
<ol>
<li id="fn1"><p>3,0 b v prípade úspešných riešiteľov, 1,8 b v prípade všetkých riešiteľov, najmenej zo všetkých úloh krajského kola daného ročníka<a href="#fnref1" class="footnote-back">↩</a></p></li>
</ol>
</section>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
