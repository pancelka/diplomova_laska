% Do not delete this line (pandoc magic!)

\problem{64-I-6}{
Nájdite najmenšie prirodzené číslo $n$ také, že v zápise iracionálneho čísla $\sqrt{n}$ nasledujú bezprostredne za desatinnou čiarkou dve deviatky.
}{
\rieh Označme $a$ najbližšie väčšie prirodzené číslo k iracionálnemu číslu $\sqrt{n}$. Podľa zadania potom platí $a - 0,01 \leq \sqrt{n}$. Keďže $a^2$ je prirodzené číslo väčšie ako $n$, musí spolu platiť
$$(a - 0,01)^2 \leq n \leq  a^2 - 1.$$
Po úprave nerovnosti medzi krajnými výrazmi vyjde
$$\frac{1}{50}a \geq 1,000 1, \ \ \ \text{čiže} \ \ \  a = 50,005.$$
Keďže je číslo $a$ celé, vyplýva z toho $a = 51$. A keďže
$$(51 - 0,01)^2= 2 601 - \frac{102}{100}+\frac{1}{100^2}\in (2 599, 2 600),$$
je hľadaným číslom $n = 2 600$.

\textit{Poznámka.} Za správne riešenie možno uznať aj riešenie pomocou kalkulačky. Ak majú totiž byť za desatinnou čiarkou dve deviatky, musí byť číslo $n$ veľmi blízko zľava k nejakej druhej mocnine. Preto stačí na kalkulačke vyskúšať čísla $\sqrt{3}, \sqrt{8}, \sqrt{15}$ atď. Keďže $51^2= 2 601$, nájdeme, že $\sqrt{2 600} = 50,990 195\ldots$

Prácnejšou úlohou by bolo nájsť najmenšie číslo $n$, pre ktoré za desatinnou čiarkou iracionálneho čísla $\sqrt{n}$ sú dve osmičky, či dve sedmičky a pod.
}
