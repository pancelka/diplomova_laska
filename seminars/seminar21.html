<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>latex-header</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
</head>
<body>
<h1>Zbierka uloh</h1>
<p>Link to <a href="/index.html">zoznam seminarov</a>.</p>
<h1 id="seminár-21" class="unnumbered">Seminár 21</h1>
<h2 id="téma" class="unnumbered">Téma</h2>
<p>Geometria V – štvoruholníky</p>
<h2 id="ciele" class="unnumbered">Ciele</h2>
<p>Uplatniť znalosti z predchádzajúcich geometrických seminárov pri riešení úloh o štvoruholníkoch.</p>
<h2 id="úlohy-a-riešenia" class="unnumbered">Úlohy a riešenia</h2>
<p>[57-I-2] Štvoruholníku <span class="math inline">\(ABCD\)</span> je vpísaná kružnica so stredom <span class="math inline">\(S\)</span>. Určte rozdiel <span class="math inline">\(|\ma ASD|- |\ma CSD|\)</span>, ak <span class="math inline">\(|\ma ASB| - |\ma BSC| = 40^\circ\)</span></p>
<p>Päty kolmíc spustených zo stredu <span class="math inline">\(S\)</span> vpísanej kružnice na strany <span class="math inline">\(AB\)</span>, <span class="math inline">\(BC\)</span>, <span class="math inline">\(CD\)</span> a <span class="math inline">\(DA\)</span> označme postupne <span class="math inline">\(K\)</span>, <span class="math inline">\(L\)</span>, <span class="math inline">\(M\)</span> a <span class="math inline">\(N\)</span> (obr. 1). Pravouhlé trojuholníky <span class="math inline">\(ASK\)</span> a <span class="math inline">\(ASN\)</span> sú zhodné podľa vety <span class="math inline">\(Ssu\)</span>. Majú totiž spoločnú preponu <span class="math inline">\(AS\)</span> a zhodné odvesny <span class="math inline">\(SK\)</span> a <span class="math inline">\(SL\)</span>, ktorých dĺžka je rovná polomeru vpísanej kružnice. Zo zhodnosti týchto trojuholníkov vyplýva jednak známe tvrdenie o dĺžkach dotyčníc <span class="math inline">\((|AK| = |AN|)\)</span>, jednak zhodnosť uhlov <span class="math inline">\(ASK\)</span> a <span class="math inline">\(ASN\)</span>, ktorých spoločnú veľkosť označíme <span class="math inline">\(\alpha\)</span>:<span class="math display">\[|\ma ASK| = |\ma ASN| = \alpha.\]</span></p>
<p><img src="images/57D2.png" alt="image" /><br />
Obr. 1</p>
<p>Analogicky zistíme zhodnosť trojuholníkov <span class="math inline">\(SBK\)</span> a <span class="math inline">\(SBL\)</span>, ďalej <span class="math inline">\(SCL\)</span> a <span class="math inline">\(SCM\)</span>, a nakoniec <span class="math inline">\(SDM\)</span> a <span class="math inline">\(SDN\)</span>. Na základe uvedených zhodností môžeme položiť <span class="math display">\[|\ma BSK| = |\ma BSL| = \beta, \ \ \ \  |\ma CSL| = |\ma CSM| = \gamma, \ \ \ \  |\ma DSM| = |\ma DSN| = \delta.\]</span> Odtiaľ a z obr. 1 potom dostávame <span class="math display">\[\begin{aligned}
|\ma ASD| - |\ma CSD| &amp;= (\alpha + \delta)- (\gamma + \delta) = \alpha - \gamma =\\
&amp;= (\alpha + \beta) - (\gamma + \beta) = |\ma ASB| - |\ma BSC| = 40^\circ.\end{aligned}\]</span> <em>Záver.</em> <span class="math inline">\(|\ma ASD|  -|\ma CSD| = 40^\circ\)</span>.<br />
<br />
Úloha je relatívne nezložitým úvodom do seminára a nadväzuje na posledné geometrické stretnutie, ktoré sa zaoberalo opísanými a vpísanými kružnicami trojuholníku. Pre úplnosť len dodajme, že štvoruholník, ktorému je možné vpísať kružnicu, sa nazýva <em>dotyčnicový</em>.<br />
<br />
</p>
<p>[61-II-3] Nech <span class="math inline">\(E\)</span> je stred strany <span class="math inline">\(CD\)</span> rovnobežníka <span class="math inline">\(ABCD\)</span>, v ktorom platí <span class="math inline">\(2|AB| = 3|BC|\)</span>. Dokážte, že ak sa dá do štvoruholníka ABCE vpísať kružnica, dotýka sa táto kružnica strany <span class="math inline">\(BC\)</span> v jej strede.</p>
<p>Keďže štvoruholník <span class="math inline">\(ABCE\)</span> je podľa zadania dotyčnicový, pre dĺžky jeho strán platí známa rovnosť<a href="#fn1" class="footnote-ref" id="fnref1"><sup>1</sup></a> <span class="math display">\[|AB| + |CE| = |BC| + |AE|.\]</span> V našej situácii pri označení <span class="math inline">\(a = |AB|\)</span> platí <span class="math inline">\(|BC| = |AD| = \frac{2}{3}a\)</span> a <span class="math inline">\(|CE| = |DE| =\frac{1}{2}a\)</span> (obr. 2), odkiaľ po dosadení do uvedenej rovnosti zistíme, že <span class="math inline">\(|AE| = \frac{5}{6}a\)</span>.</p>
<p><img src="images/61K31.png" alt="image" /><br />
Obr. 2</p>
<p>Teraz si všimneme, že pre dĺžky strán trojuholníka <span class="math inline">\(ADE\)</span> platí <span class="math display">\[|AD| : |DE| : |AE| = \frac{2}{3}a : \frac{1}{2}a : \frac{5}{6}a = 4 : 3 : 5,\]</span> takže podľa (obrátenej časti) Pytagorovej vety má trojuholník <span class="math inline">\(ADE\)</span> pravý uhol pri vrchole <span class="math inline">\(D\)</span>, a teda rovnobežník <span class="math inline">\(ABCD\)</span> je obdĺžnik. Dotyčnica <span class="math inline">\(BC\)</span> kružnice vpísanej štvoruholníku <span class="math inline">\(ABCE\)</span> je teda kolmá na dve jej (navzájom rovnobežné) dotyčnice <span class="math inline">\(AB\)</span> a <span class="math inline">\(CE\)</span>. To už zrejme znamená, že bod dotyku dotyčnice <span class="math inline">\(BC\)</span> je stredom úsečky <span class="math inline">\(BC\)</span> (vyplýva to zo zistenej kolmosti vyznačeného priemeru kružnice na jej vyznačený polomer).<br />
<br />
<strong>Iné riešenie.</strong> Ukážeme, že požadované tvrdenie možno dokázať aj bez toho, aby sme si všimli, že rovnobežník <span class="math inline">\(ABCD\)</span> je v danej úlohe obdĺžnikom. Namiesto toho využijeme, že úsečka <span class="math inline">\(CE\)</span> je stredná priečka trojuholníka <span class="math inline">\(ABF\)</span>, pričom <span class="math inline">\(F\)</span> je priesečník polpriamok <span class="math inline">\(BC\)</span> a <span class="math inline">\(AE\)</span> (obr. 3), lebo <span class="math inline">\(CE \parallel AB\)</span> a <span class="math inline">\(|CE| =\frac{1}{2}|AB|\)</span>. Označme preto <span class="math inline">\(a = |AB| = 2|CE|\)</span>,</p>
<p><img src="images/61K32.png" alt="image" /><br />
Obr. 3</p>
<p><span class="math inline">\(b = |BC| = |CF|\)</span> a <span class="math inline">\(e = |AE| = |EF|\)</span> (rovnosť <span class="math inline">\(2a = 3b\)</span> použijeme až neskôr). Rovnako ako v prvom riešení využijeme rovnosť <span class="math inline">\(b+e = a+\frac{1}{2}a (=\frac{3}{2}a)\)</span>, ktorá platí pre dĺžky strán dotyčnicového štvoruholníka <span class="math inline">\(ABCE\)</span>. Kružnica jemu vpísaná sa dotýka strán <span class="math inline">\(BC\)</span>, <span class="math inline">\(CE\)</span>, <span class="math inline">\(AE\)</span> postupne v bodoch <span class="math inline">\(P\)</span>, <span class="math inline">\(Q\)</span>, <span class="math inline">\(R\)</span> tak, že platia rovnosti <span class="math display">\[|CP| = |CQ|, \ \ \ \ |EQ| = |ER| \ \ \ \ \text{a tiež}\ \ \ \ |FP| = |FR|.\]</span> Pre súčet zhodných dĺžok <span class="math inline">\(|FP|\)</span> a <span class="math inline">\(|FR|\)</span> teda platí <span class="math display">\[\begin{aligned}
|FP| + |FR| &amp;= (b + |CP|) + (e + |ER|) = (b + e) + (|CP| + |ER|) =\\
&amp;=\frac{3}{2}a + (|CQ| + |EQ|) = \frac{3}{2}a + \frac{1}{2}a = 2a,\end{aligned}\]</span> čo znamená, že <span class="math inline">\(|FP| = |FR| = a\)</span>.</p>
<p>Teraz už riešenie úlohy ľahko dokončíme. Rovnosť <span class="math inline">\(|BP| =\frac{1}{2}b\)</span>, ktorú máme v našej situácii dokázať, vyplýva z rovnosti <span class="math display">\[|BP| = |BF| - |FP| = 2b -a,\]</span> keď do nej dosadíme zadaný vzťah <span class="math inline">\(a=\frac{3}{2}b\)</span>.<br />
<br />
Úloha nadväzuje na predchádzajúcu a využíva rovnosť súčtov dĺžok opačných strán dotyčnicového štvoruholníka. Ďalej študenti uplatnia buď Pytagorovu vetu alebo vedomosti o stredných priečkach v trojuholníku, čo úlohu činí zaujímavou z hľadiska pestrosti.<br />
<br />
</p>
<p>[59-II-3] Daná je kružnica <span class="math inline">\(k\)</span> so stredom <span class="math inline">\(S\)</span>. Kružnica <span class="math inline">\(l\)</span> má väčší polomer ako kružnica <span class="math inline">\(k\)</span>, prechádza jej stredom a pretína ju v bodoch <span class="math inline">\(M\)</span> a <span class="math inline">\(N\)</span>. Priamka, ktorá prechádza bodom <span class="math inline">\(N\)</span> a je rovnobežná s priamkou <span class="math inline">\(MS\)</span>, vytína na kružniciach tetivy <span class="math inline">\(NP\)</span> a <span class="math inline">\(NQ\)</span>. Dokážte, že trojuholník <span class="math inline">\(MPQ\)</span> je rovnoramenný.</p>
<p>Polomer kružnice <span class="math inline">\(k\)</span> označme <span class="math inline">\(r\)</span>. Označenie vrcholov <span class="math inline">\(P\)</span>, <span class="math inline">\(Q\)</span> v trojuholníku <span class="math inline">\(MPQ\)</span> nie je dôležité, preto bez ujmy na všeobecnosti označme <span class="math inline">\(P\)</span> ten z bodov priamky vedenej bodom <span class="math inline">\(N\)</span> rovnobežne s priamkou <span class="math inline">\(MS\)</span>, ktorý leží na kružnici <span class="math inline">\(k\)</span>. Bod <span class="math inline">\(Q\)</span> potom leží na kružnici <span class="math inline">\(l\)</span> a štvoruholník <span class="math inline">\(NQMS\)</span> je lichobežník vpísaný do kružnice <span class="math inline">\(l\)</span> (obr. 4). Je teda rovnoramenný s ramenami <span class="math inline">\(MQ\)</span> a <span class="math inline">\(NS\)</span> dĺžky <span class="math inline">\(r\)</span>. Navyše aj úsečky <span class="math inline">\(SP\)</span> a <span class="math inline">\(SM\)</span> majú dĺžku <span class="math inline">\(r\)</span>. Z rovnoramenného trojuholníka <span class="math inline">\(NPS\)</span> a rovnoramenného lichobežníka <span class="math inline">\(NQMS\)</span> vyplýva rovnosť uhlov <span class="math inline">\(|\ma SPN| = |\ma SNP| = |\ma MQP|\)</span>. Priečka <span class="math inline">\(PQ\)</span> teda pretína priamky <span class="math inline">\(SP\)</span> a <span class="math inline">\(MQ\)</span> pod rovnako veľkými uhlami, a preto (podľa vety o súhlasných uhloch) sú priamky <span class="math inline">\(SP\)</span> a <span class="math inline">\(MQ\)</span> rovnobežné. Štvoruholník <span class="math inline">\(PQMS\)</span> je teda rovnobežník, a keďže <span class="math inline">\(|SM| = |SP| = r\)</span>, je to dokonca kosoštvorec. Odtiaľ je už zrejmé, že trojuholník <span class="math inline">\(MPQ\)</span> je rovnoramenný s ramenami <span class="math inline">\(PQ\)</span> a <span class="math inline">\(MQ\)</span> dĺžky <span class="math inline">\(r\)</span>.</p>
<p><img src="images/59K31.png" alt="image" /><br />
Obr. 4</p>
<p><em>Poznámka.</em> Existencia tetív <span class="math inline">\(NP\)</span> a <span class="math inline">\(NQ\)</span> v zadaní je zaručená vďaka predpokladu, že kružnica <span class="math inline">\(l\)</span> má väčší polomer ako kružnica <span class="math inline">\(k\)</span>. Ak označíme <span class="math inline">\(C\)</span> stred úsečky <span class="math inline">\(SM\)</span> a <span class="math inline">\(E\)</span> ten priesečník kružnice <span class="math inline">\(k\)</span> s osou úsečky <span class="math inline">\(SM\)</span>, ktorý leží v polrovine <span class="math inline">\(SMO\)</span>, bude stred O kružnice <span class="math inline">\(l\)</span> ležať na polpriamke <span class="math inline">\(CE\)</span> až za bodom <span class="math inline">\(E\)</span> (obr. 5). Ďalší priesečník <span class="math inline">\(N\)</span> oboch</p>
<p><img src="images/59K32.png" alt="image" /><br />
Obr. 5</p>
<p>kružníc preto padne do pásu medzi rovnobežkami <span class="math inline">\(SM\)</span> a <span class="math inline">\(N_0 E\)</span> v polrovine <span class="math inline">\(OCS\)</span>, pričom <span class="math inline">\(N_0\)</span> je štvrtý vrchol kosoštvorca s vrcholmi <span class="math inline">\(S\)</span>, <span class="math inline">\(M\)</span>, <span class="math inline">\(E\)</span>. Na to stačí ukázať, že kružnica <span class="math inline">\(l\)</span> pretne polpriamku <span class="math inline">\(EN_0\)</span> až za bodom <span class="math inline">\(N_0\)</span>, teda že jej polomer <span class="math inline">\(OS\)</span> je väčší ako dĺžka úsečky <span class="math inline">\(ON_0\)</span>. Toto porovnanie dvoch strán trojuholníka <span class="math inline">\(OSN_0\)</span> jednoducho vyplýva z porovnania jeho vnútorných uhlov: uhol pri vrchole <span class="math inline">\(N_0\)</span> je najväčší, lebo oba uhly pri protiľahlej strane <span class="math inline">\(OS\)</span> sú menšie ako <span class="math inline">\(60^\circ\)</span> (trojuholník <span class="math inline">\(ESN_0\)</span> je rovnostranný). Ľahko nahliadneme, že každá z rovnobežiek uvedeného pásu pretína každú z oboch kružníc v dvoch bodoch (vždy súmerne združených podľa príslušnej osi kolmej na <span class="math inline">\(SM\)</span>). Tým je dokázaná nielen existencia oboch tetív <span class="math inline">\(NP\)</span> a <span class="math inline">\(NQ\)</span>, ale aj to, že ich krajné body <span class="math inline">\(P\)</span> a <span class="math inline">\(Q\)</span> ležia na rovnakej strane od bodu <span class="math inline">\(N\)</span> (ako na obr. 4), lebo oba body zrejme ležia v polrovine opačnej k spomenutej polrovine <span class="math inline">\(OCS\)</span>.<br />
<br />
Diskusia v poznámke je len zaujímavým doplnkom úlohy, existencia tetív je totiž predpokladom zadania a nie je nutné ju dokazovať. Úloha využíva úvahu, že lichobežník, ktorého základne sú rovnobežné tetivy danej kružnice, je rovnoramenný, ktorá môže byť pre študentov zaujímavým uvedomením.<br />
<br />
</p>
<p>[60-I-3] Máme štvorec <span class="math inline">\(ABCD\)</span> so stranou dĺžky 1 cm. Body <span class="math inline">\(K\)</span> a <span class="math inline">\(L\)</span> sú stredy strán <span class="math inline">\(DA\)</span> a <span class="math inline">\(DC\)</span>. Bod <span class="math inline">\(P\)</span> leží na strane <span class="math inline">\(AB\)</span> tak, že <span class="math inline">\(| BP | = 2 | AP |\)</span>. Bod <span class="math inline">\(Q\)</span> leží na strane <span class="math inline">\(BC\)</span> tak, že <span class="math inline">\(| CQ | = 2 | BQ |\)</span>. Úsečky <span class="math inline">\(KQ\)</span> a <span class="math inline">\(PL\)</span> sa pretínajú v bode <span class="math inline">\(X\)</span>. Obsahy štvoruholníkov <span class="math inline">\(APXK\)</span>, <span class="math inline">\(BQXP\)</span>, <span class="math inline">\(QCLX\)</span> a <span class="math inline">\(LDKX\)</span> označíme postupne <span class="math inline">\(S_A\)</span>, <span class="math inline">\(S_B\)</span>, <span class="math inline">\(S_C\)</span>, <span class="math inline">\(S_D\)</span> (obr. 6).</p>
<p>a) Dokážte, že <span class="math inline">\(S_B = S_D\)</span>.</p>
<p>b) Vypočítajte rozdiel <span class="math inline">\(S_C - S_A\)</span>.</p>
<p>c) Vysvetlite, prečo neplatí <span class="math inline">\(S_A + S_C = S_B + S_D\)</span>.</p>
<p><img src="images/60D31.png" alt="image" /><br />
Obr. 6</p>
<p>a) Štvoruholníky <span class="math inline">\(ABQK\)</span> a <span class="math inline">\(DAPL\)</span> sú zhodné (jeden z nich je obrazom druhého v otočení o <span class="math inline">\(90^\circ\)</span> so stredom v strede štvorca <span class="math inline">\(ABCD\)</span>). Preto majú aj rovnaký obsah, čiže <span class="math inline">\(S_A + S_B = S_A + S_D\)</span>. Z toho hneď dostaneme <span class="math inline">\(S_B = S_D\)</span>.</p>
<p>b) Ľahko sa nám podarí vypočítať obsah pravouhlého lichobežníka <span class="math inline">\(ABQK\)</span>, lebo poznáme dĺžky základní aj výšku. Dostaneme <span class="math display">\[S_A + S_B =\bigg( \frac{1}{2}+\frac{1}{3}\bigg)\cdot \frac{1}{2}=\frac{5}{12}\,\text{cm}^2.\]</span> Podobne výpočtom obsahu lichobežníka <span class="math inline">\(PBCL\)</span> dostaneme <span class="math display">\[S_C + S_B =\bigg(\frac{1}{2}+\frac{2}{3}\bigg)\cdot\frac{1}{2}=\frac{7}{12}\,\text{cm}^2.\]</span> Odčítaním prvej získanej rovnosti od druhej dostávame <span class="math inline">\(S_C - S_A =\frac{7}{12}-\frac{5}{12}=\frac{1}{6}\,\text{cm}^2\)</span>.</p>
<p>c) Nerovnosť medzi obsahmi <span class="math inline">\(S_A + S_C\)</span> a <span class="math inline">\(S_B + S_D\)</span> (ktorých priame výpočty nie sú v silách žiakov 1. ročníka) môžeme zdôvodniť nasledovným spôsobom: Súčet týchto dvoch obsahov je 1 cm<span class="math inline">\(^2\)</span>, takže sa nerovnajú práve vtedy, keď je jeden z nich menší ako <span class="math inline">\(\frac{1}{2}\)</span> cm<span class="math inline">\(^2\)</span>. Bude to obsah <span class="math inline">\(S_B +S_D\)</span> (rovný <span class="math inline">\(2S_B\)</span>, ako už vieme), keď ukážeme, že obsah <span class="math inline">\(S_B\)</span> je menší ako <span class="math inline">\(\frac{1}{4}\)</span> cm<span class="math inline">\(^2\)</span>. Urobíme to tak, že do celého štvorca <span class="math inline">\(ABCD\)</span> umiestnime bez prekrytia štyri kópie štvoruholníka <span class="math inline">\(PBQX\)</span>. Ako ich umiestnime, vidíme na obr. 7, pričom <span class="math inline">\(M\)</span>, <span class="math inline">\(N\)</span> sú stredy strán <span class="math inline">\(BC\)</span>, <span class="math inline">\(AB\)</span> a <span class="math inline">\(R\)</span>, <span class="math inline">\(S\)</span> body, ktoré delia strany <span class="math inline">\(CD\)</span>, <span class="math inline">\(DA\)</span> v pomere <span class="math inline">\(1 : 2\)</span>.</p>
<p><img src="images/60D32.png" alt="image" /> <img src="images/60D33.png" alt="image" /><br />
Obr. 7 Obr. 8</p>
<p><strong>Iné riešenie</strong> časti c). Tentoraz namiesto nerovnosti <span class="math inline">\(S_B + S_ D &lt; \frac{1}{2}\)</span> cm<span class="math inline">\(^2\)</span> dokážeme ekvivalentnú nerovnosť <span class="math inline">\(S_A +S_C &gt;\frac{1}{2}\)</span> cm<span class="math inline">\(^2\)</span>. Preto sa pokúsime štvoruholník <span class="math inline">\(APXK\)</span> tak, aby ležal pri štvoruholníku <span class="math inline">\(XQCL\)</span> a aby sa ich obsahy dali geometricky sčítať. Uhly <span class="math inline">\(AKQ\)</span> a <span class="math inline">\(DLP\)</span> sú zhodné a <span class="math inline">\(| AK | = | DL |\)</span>, preto môžeme štvoruholník <span class="math inline">\(APXK\)</span> premiestniť vo štvorci <span class="math inline">\(ABCD\)</span> do jeho <span class="math inline">\(D\)</span> tak, že k štvoruholníku <span class="math inline">\(XQCL\)</span> priľahne pozdĺž strany <span class="math inline">\(LX\)</span> svojou stranou <span class="math inline">\(LY\)</span>, pričom <span class="math inline">\(Y\)</span> je priesečník úsečiek <span class="math inline">\(SM\)</span> a <span class="math inline">\(PL\)</span> z pôvodného riešenia (obr. 8). Obsah <span class="math inline">\(S_A + S_C\)</span> je potom obsahom šesťuholníka <span class="math inline">\(DSYXQC\)</span>. Prečo je väčší ako <span class="math inline">\(\frac{1}{2}\)</span> cm<span class="math inline">\(^2\)</span>, môžeme zdôvodniť napríklad takto:</p>
<p>Úsečka spájajúca bod <span class="math inline">\(L\)</span> so stredom <span class="math inline">\(U\)</span> úsečky <span class="math inline">\(KQ\)</span> pretne úsečku <span class="math inline">\(SM\)</span> v jej strede <span class="math inline">\(V\)</span>. Štvoruholník <span class="math inline">\(UQMV\)</span> má obsah rovný polovici obsahu rovnobežníka <span class="math inline">\(KQMS\)</span>, teda rovný obsahu trojuholníka <span class="math inline">\(KMS\)</span>. Preto má šesťuholník <span class="math inline">\(DSV UQC\)</span> obsah rovný obsahu štvoruholníka <span class="math inline">\(KMCD\)</span>, t. j. polovici obsahu štvorca <span class="math inline">\(ABCD\)</span>. Obsah <span class="math inline">\(S_A +S_C\)</span> je ešte väčší, a to o obsah štvoruholníka <span class="math inline">\(XUVY\)</span>. Teda naozaj <span class="math inline">\(S_A + S_C &gt;\frac{1}{2}\)</span> cm<span class="math inline">\(^2\)</span>.<br />
<br />
Prvé dve časti sú príjemným úvahovým rozohriatím k časti tretej, ktorá vyžaduje trochu viac invencie. Demonštruje však zaujímavý prístup k riešeniu a porovnávanie obsahov obrazcov namiesto priameho výpočtu obsahov.<br />
<br />
</p>
<p>[66-I-5-prvá časť] Ak označíme <span class="math inline">\(X\)</span> a <span class="math inline">\(Y\)</span> postupne stredy základní <span class="math inline">\(RS\)</span> a <span class="math inline">\(TU\)</span> všeobecného lichobežníka <span class="math inline">\(RSTU\)</span>, tak na úsečke <span class="math inline">\(XY\)</span> leží priesečník <span class="math inline">\(P\)</span> uhlopriečok <span class="math inline">\(RT\)</span> a <span class="math inline">\(SU\)</span>, a to tak, že <span class="math inline">\(|PX| : |PY | = |RS| : |TU|\)</span>. Na priamke <span class="math inline">\(XY\)</span> leží tiež priesečník <span class="math inline">\(Q\)</span> predĺžených ramien <span class="math inline">\(RU\)</span> a <span class="math inline">\(ST\)</span>, a to tak, že <span class="math inline">\(|QX| : |QY | = |RS| : |TU|\)</span> (obr. 9). Dokážte.</p>

<p><img src="images/66D51.png" alt="image" /><br />
Obr. 9</p>
<p>Napriek tomu, že sa podľa obrázka zdá, že bod <span class="math inline">\(P\)</span> na úsečke <span class="math inline">\(XY\)</span> naozaj leží, musíme tento poznatok dokázať, teda <em>odvodiť</em> argumentáciou nezávislou na presnosti nášho rysovania. Na to určite stačí preukázať, že obe úsečky <span class="math inline">\(PX\)</span>, <span class="math inline">\(PY\)</span> zvierajú s priamkou <span class="math inline">\(RT\)</span> zhodné uhly (na obrázku vyznačené otáznikmi). Všimnime si, že tieto úsečky sú ťažnicami trojuholníkov <span class="math inline">\(RSP\)</span> a <span class="math inline">\(TUP\)</span>, ktoré sa zhodujú vo vnútorných uhloch (vyznačených oblúčikmi) pri rovnobežných stranách <span class="math inline">\(RS\)</span> a <span class="math inline">\(TU\)</span>, takže ide o trojuholníky podobné, a to s koeficientom <span class="math inline">\(k = |TU|/|RS|\)</span>. S rovnakým koeficientom platí aj podobnosť týchto trojuholníkov vyťatých ich ťažnicami, presnejšie podobnosť <span class="math inline">\(RXP \sim TYP\)</span>. Z nej už želaná zhodnosť uhlov <span class="math inline">\(RPX\)</span> a <span class="math inline">\(TPY\)</span> aj želaná rovnosť <span class="math inline">\(|PY | = k|PX|\)</span> (vďaka rovnakému koeficientu) vyplýva. Všetko o bode <span class="math inline">\(P\)</span> je tak dokázané; podobne sa overia aj obe vlastnosti bodu <span class="math inline">\(Q\)</span> - ukáže sa, že úsečky <span class="math inline">\(QX\)</span> a <span class="math inline">\(QY\)</span> zvierajú ten istý uhol s priamkou <span class="math inline">\(RQ\)</span> a ich dĺžky sú zviazané rovnosťou <span class="math inline">\(|QY | = k|QX|\)</span>, a to vďaka tomu, že <span class="math inline">\(QX\)</span> a <span class="math inline">\(QY\)</span> sú ťažnice v dvoch navzájom podobných trojuholníkoch <span class="math inline">\(RSQ\)</span> a <span class="math inline">\(UTQ\)</span>.<br />
<br />
Úloha je prípravou na riešenie záverečného problému tohto seminára a pripomína študentom metódu dôkazu toho, že bod <span class="math inline">\(P\)</span> leží na priamke úsečke <span class="math inline">\(XY\)</span>.<br />
<br />
</p>
<p>[66-I-5] V danom trojuholníku ABC zvoľme vnútri strany <span class="math inline">\(AC\)</span> body <span class="math inline">\(K\)</span>, <span class="math inline">\(M\)</span> a vnútri strany <span class="math inline">\(BC\)</span> body <span class="math inline">\(L\)</span>, <span class="math inline">\(N\)</span> tak, že <span class="math display">\[|AK| = |KM| = |MC|, |BL| = |LN| = |NC|.\]</span> Ďalej označme <span class="math inline">\(E\)</span> priesečník uhlopriečok lichobežníka <span class="math inline">\(ABLK\)</span>, <span class="math inline">\(F\)</span> priesečník uhlopriečok lichobežníka <span class="math inline">\(KLNM\)</span> a <span class="math inline">\(G\)</span> priesečník uhlopriečok lichobežníka <span class="math inline">\(ABNM\)</span>. Dokážte, že body <span class="math inline">\(E\)</span>, <span class="math inline">\(F\)</span> a <span class="math inline">\(G\)</span> ležia na ťažnici trojuholníka <span class="math inline">\(ABC\)</span> z vrcholu <span class="math inline">\(C\)</span> a určte pomer <span class="math inline">\(|GF| : |EF|\)</span>.</p>

<p>Dokázané vlastnosti všeobecného lichobežníka z predchádzajúcej úlohy nám umožnia celkom ľahko vyriešiť zadanú úlohu. Situácia je znázornená na obr. 10. Okrem pomenovaných bodov sme tam ešte označili <span class="math inline">\(S_1\)</span>, <span class="math inline">\(S_2\)</span>, <span class="math inline">\(S_3\)</span> stredy úsečiek <span class="math inline">\(AB\)</span>, <span class="math inline">\(KL\)</span> a <span class="math inline">\(MN\)</span>. Keďže trojuholníky <span class="math inline">\(ABC\)</span>, <span class="math inline">\(KLC\)</span></p>
<p><img src="images/66D52.png" alt="image" /></p>
<p>Obr. 10</p>
<p>a <span class="math inline">\(MNC\)</span> sú navzájom podobné (podľa vety <span class="math inline">\(sus\)</span>), platí <span class="math inline">\(|AB| : |KL| : |MN| = |AC| : |KC| : |MC| = 3 : 2 : 1\)</span>. Podľa zhodných vnútorných uhlov spomenutých troch trojuholníkov platí tiež <span class="math inline">\(AB \parallel KL\)</span>, <span class="math inline">\(KL \parallel MN\)</span>. Štvoruholníky <span class="math inline">\(ABLK\)</span>, <span class="math inline">\(KLNM\)</span> a <span class="math inline">\(ABNM\)</span> tak sú naozaj lichobežníky (ako je prezradené v zadaní) so základňami <span class="math inline">\(AB\)</span>, <span class="math inline">\(KL\)</span> a <span class="math inline">\(MN\)</span>, ktorých dĺžky sú v už odvodenom pomere <span class="math inline">\(3 : 2 : 1\)</span>. Navyše predĺžené ramená všetkých troch lichobežníkov sa pretínajú v bode <span class="math inline">\(C\)</span>, ktorým preto podľa dokázanej vlastnosti prechádzajú priamky <span class="math inline">\(S_1 S_2\)</span>, <span class="math inline">\(S_2 S_3\)</span> (a <span class="math inline">\(S_1 S_3\)</span>), takže ide o jednu priamku, na ktorej body <span class="math inline">\(S_1\)</span>, <span class="math inline">\(S_2\)</span>, <span class="math inline">\(S_3\)</span> a <span class="math inline">\(C\)</span> ležia v uvedenom poradí tak, že <span class="math inline">\(|S_1 C| : |S_2 C| : |S_3 C| = 3 : 2 : 1\)</span>. Z toho vyplýva <span class="math inline">\(|S_1 S_2 | = |S_2 S_3 | (= |S_3 C|)\)</span>, takže bod <span class="math inline">\(S_2\)</span> je stredom úsečky <span class="math inline">\(S_1 S_3\)</span>. Na nej (opäť podľa dokázaného tvrdenia) ležia aj body <span class="math inline">\(E\)</span>, <span class="math inline">\(F\)</span> a <span class="math inline">\(G\)</span>, pričom pre bod <span class="math inline">\(E\)</span> medzi bodmi <span class="math inline">\(S_1\)</span>, <span class="math inline">\(S_2\)</span> platí <span class="math inline">\(|ES_1 | : |ES_2 | = 3 : 2\)</span>, pre bod <span class="math inline">\(F\)</span> medzi bodmi <span class="math inline">\(S_2\)</span>, <span class="math inline">\(S_3\)</span> platí <span class="math inline">\(|FS_2| : |FS_3| = 2 : 1\)</span> a napokon pre bod <span class="math inline">\(G\)</span> medzi bodmi <span class="math inline">\(S_1\)</span>, <span class="math inline">\(S_3\)</span> platí <span class="math inline">\(|GS_1| : |GS_3 | = 3 : 1\)</span>. Tieto delenia troch úsečiek sme znázornili na obr. 11, kam sme zapísali aj dĺžky vzniknutých úsekov pri voľbe jednotky <span class="math inline">\(1 = |S_1 S_2 | = |S_2 S_3 |\)</span> (pri ktorej <span class="math inline">\(|S_1 S_3 | = 2\)</span>).</p>
<p><img src="images/66D53.png" alt="image" /></p>
<p>Obr. 11</p>
<p>Keďže <span class="math display">\[|S_1 F| = |S_1 S_2 | + |S_2 F| = 1 +\frac{2}{3}=\frac{5}{3}&gt;\frac{3}{2}= |S_1 G|,\]</span> platí <span class="math inline">\(|GF| = |S_1 F| - |S_1 G| =\frac{5}{3} -\frac{3}{2}=\frac{1}{6}\)</span>, čo spolu s rovnosťou <span class="math inline">\(|EF| = |ES_2 | + |S_2 F|=\frac{2}{5}+\frac{2}{3}=\frac{16}{15}\)</span> už vedie k určeniu hľadaného pomeru <span class="math display">\[|GF| : |EF| =\frac{1}{6}:\frac{16}{15}= 5 : 32.\]</span><br />
Úloha je zložitejšia ako predchádzajúca, ale študenti zoznámení s prípravnou úlohou, zbehlí vo využívaní podobných trojuholníkov a precízni, aby sa nestratili v záverečnom pomerovaní, by si s úlohou poradiť mali.</p>
<section class="footnotes">
<hr />
<ol>
<li id="fn1"><p>Rovnosť sa odvodí rozpísaním dĺžok strán na ich úseky vymedzené bodmi dotyku vpísanej kružnice a následným využitím toho, že každé dva z týchto úsekov, ktoré vychádzajú z rovnakého vrcholu štvoruholníka, sú zhodné.<a href="#fnref1" class="footnote-back">↩</a></p></li>
</ol>
</section>
Autor: Alexandra Porembova (techicnke spracovanie Martin Ukrop, Jan Mrazek)
</body>
</html>
