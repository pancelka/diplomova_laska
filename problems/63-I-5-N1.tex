% Do not delete this line (pandoc magic!)

\problem{63-I-5-N1}{seminar07,delitelnost,domacekolo}{
Dokážte, že pre každé prirodzené $n$ je číslo $n^3+ 2n$ deliteľné tromi.
}{
\rie Každé prirodzené číslo $n$ je tvaru $n=3k$, $n=3k+1$ alebo $n=3k+2$, kde $k$ je prirodzené číslo alebo 0. Dokazované tvrdenie overíme pre každú z~týchto možností zvlášť.

a) $n=3k$: $n^3+2n=(3k)^3+2\cdot 3k=27k^3+6k=3k(9k^2+2)$, tvrdenie platí.

b) $n=3k+1$: $n^3+2n=(3k+1)^3+2(3k+1)=(27k^3+27k^2+9k+1)+(6k+2)=27k^3+27k^2+15k+3=3(9k^3+9k^2+5k+1)$, tvrdenie platí.

c) $n=3k+2$: $n^3+2n=(3k+2)^3+2(3k+2)=(27k^3+54k^2+36k+8)+(6k+4)=27k^3+54k^2+42k+12=3(9k^3+18k^2+14k+4)$, a preto $3\mid n^3+2n$ aj v~tomto prípade.\\
\\
\textbf{Iné riešenie.} Môžeme sa inšpirovať predchádzajúcou úlohou a opäť využiť poznatok, že súčin troch po sebe idúcich čísel je vždy deliteľný tromi. Číslo $n^3+2n$ môžeme napísať ako $n^3-n+3n$. Číslo $n^3-n$ je deliteľné tromi pre každé prirodzené $n$, keďže ide o súčin troch po sebe idúcich čísel: $n^3-n=n(n^2-1)=n(n-1)(n+1)$. $3\mid 3n$ a preto aj $3\mid n^3+2n$.\\
\\
\kom Úloha zoznamuje študentov s~ďalším možným postupom pri dokazovaní deliteľnosti výrazu daným prirodzeným číslom $m$: rozdelenie na $m$ možností podľa zvyšku po delení číslom $m$ a dokázanie tvrdenia pre každú z~týchto možností zvlášť. Je vhodné diskutovať so študentmi o~výhodnosti tejto metódy pre (ne)veľké $m$.

V druhom prístupe k riešeniu sme využili to, že sme číslo $2n$ zapísali v na prvý pohľad zložitejšom tvare $-n+2n$, čo nám však v konečnom dôsledku pomohlo úlohu elegantne vyriešiť. Táto myšlienka nájde uplatnenie aj v iných úlohách (o.\i. aj v úlohe \textbf{7.10}), preto ak s ňou študenti neprídu sami, je vhodné na ňu upozorniť.

Úlohu je možné dokázať použitím matematickej indukcie, avšak tá nie je štandardnou náplňou osnov nematematických gymnázií, preto sme toto riešenie nezvolili ako vzorové. Ak sa však študenti s~dôkazom použitím indukcie stretli, je vhodné s~nimi rozobrať aj tento spôsob riešenia.\\
\\
}
