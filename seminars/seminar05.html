<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
  <script src="collapsible.js" type="text/javascript"></script>
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-5" class="unnumbered">Seminár 5</h1>
<p><div class="pdflinks">PDF na stiahnutie: <a href="pdf/seminar5-teacher.pdf">učiteľská verzia</a>, <a href="pdf/seminar5-student.pdf">študentská verzia</a></div></p>
<h2 id="téma" class="unnumbered">Téma</h2>
<p>Algebraické výrazy, rovnice a nerovnosti III – lineárne rovnice a sústavy lineárnych rovníc</p>
<h2 id="ciele" class="unnumbered">Ciele</h2>
<p>Upevniť poznatky o riešení lineárnych rovníc a sústav lineárnych rovníc.</p>
<p><strong>Úvodný komentár.</strong> Seminárne stretnutie je zamerané na prácu s rovnicami a úlohami, ktoré na rovnice, príp. sústavy rovníc vedú. Ide o jedno z dvoch stretnutí (ďalším je Seminár 19), v tejto chvíli sa zameriame na jednoduchšie (priamočiarejšie) úlohy, v pokračovaní sa potom budeme zaoberať zložitejšími rovnicami a sústavami.</p>
<h2 id="úlohy-a-riešenia" class="unnumbered">Úlohy a riešenia</h2>
<h3 id="úloha-60-i-1-n1">Úloha 60-I-1-N1</h3>
<p><div class="problem"> Máme tri čísla so súčtom 2010, pričom každé z nich je aritmetickým priemerom zvyšných dvoch. Aké sú to čísla? </div> <h4 class="solution-button">Riešenie</h4> <div class="solution"> Označme hľadané čísla <span class="math inline">\(a,b\)</span> a <span class="math inline">\(c\)</span>. Podľa zadania platí <span class="math display">\[\begin{aligned}
\frac{a+b}{2} &amp;=c,\\
\frac{b+c}{2} &amp;=a,\\
\frac{c+a}{2} &amp;=b.\end{aligned}\]</span> Riešením sústavy dostávame <span class="math inline">\(a=b=c\)</span> a z podmienky <span class="math inline">\(a+b+c=2010\)</span> potom jediné riešenie úlohy <span class="math inline">\(a=b=c=670\)</span>.<br />
</div></p>
<h3 id="úloha-60-i-1-n2">Úloha 60-I-1-N2</h3>
<p><div class="problem"> Máme tri čísla, o ktorých vieme, že každé z nich je aritmetickým priemerom niektorých dvoch z našich troch čísel. Dokážte, že naše tri čísla sú rovnaké. </div> <h4 class="solution-button">Riešenie</h4> <div class="solution"> Predpokladajme, že niektoré z našich čísel je priemerom seba a iného z našich čísel. Potom ich vieme označiť <span class="math inline">\(a, b, c\)</span> tak, že <span class="math inline">\(a = (a + b)/2\)</span>. Z tejto rovnosti vyplýva <span class="math inline">\(a = b\)</span>. Číslo <span class="math inline">\(c\)</span> je buď priemerom čísel <span class="math inline">\(a\)</span> a <span class="math inline">\(b\)</span>, z čoho hneď máme, že je týmto číslam rovné, alebo je priemerom seba a niektorého z čísel <span class="math inline">\(a, b\)</span>, čiže <span class="math inline">\(c = (c + a)/2\)</span>, z toho opäť dostaneme <span class="math inline">\(c = a = b\)</span>. Ak každé z našich čísel je aritmetickým priemerom zvyšných dvoch, riešime predošlú úlohu.<br />
<br />
</div></p>
<h3 id="úloha-60-i-1">Úloha 60-I-1</h3>
<p><div class="problem"> Lucia napísala na tabuľu dve nenulové čísla. Potom medzi ne postupne vkladala znamienka plus, mínus, krát a delené a všetky štyri príklady správne vypočítala. Medzi výsledkami boli iba dve rôzne hodnoty. Aké dve čísla mohla Lucia na tabuľu napísať? </div> <h4 class="solution-button">Riešenie</h4> <div class="solution"> Označme hľadané čísla <span class="math inline">\(a, b\)</span>. Keďže <span class="math inline">\(b \neq 0\)</span> nutne <span class="math inline">\(a + b \neq a - b\)</span>. Každé z čísel <span class="math inline">\(a \cdot b, a : b\)</span> je rovné buď <span class="math inline">\(a + b\)</span>, alebo <span class="math inline">\(a - b\)</span>. Stačí teda rozobrať štyri prípady a v každom z nich vyriešiť sústavu rovníc. Ukážeme si však rýchlejší postup. Ak by platilo <span class="math display">\[a + b = a \cdot b \ \mathrm{a} \ a - b = a : b \ \ \  \mathrm{alebo} \ \ \  a + b = a : b \ \mathrm{a} \ a - b = a \cdot b,\]</span> vynásobením rovností by sme v oboch prípadoch dostali <span class="math inline">\(a^2 - b^2 = a^2\)</span> , čo je v spore s <span class="math inline">\(b\neq 0\)</span>. Preto sú čísla <span class="math inline">\(a \cdot b\)</span> a <span class="math inline">\(a : b\)</span> buď obe rovné <span class="math inline">\(a + b\)</span> alebo obe rovné <span class="math inline">\(a - b\)</span>. Tak či tak musí platiť <span class="math inline">\(a \cdot b = a : b\)</span>, odkiaľ po úprave <span class="math inline">\(a(b^2 - 1) = 0\)</span>. Keďže <span class="math inline">\(a\neq 0\)</span>, nutne <span class="math inline">\(b \in \{ 1, - 1 \}\)</span>. Ale ak <span class="math inline">\(b = 1\)</span>, tak štyri výsledky sú postupne <span class="math inline">\(a + 1\)</span>, <span class="math inline">\(a - 1\)</span>, <span class="math inline">\(a\)</span>, <span class="math inline">\(a\)</span>, čo sú pre každé <span class="math inline">\(a\)</span> až tri rôzne hodnoty. Pre <span class="math inline">\(b = - 1\)</span> máme výsledky <span class="math inline">\(a - 1\)</span>, <span class="math inline">\(a + 1\)</span>, <span class="math inline">\(- a\)</span>, <span class="math inline">\(- a\)</span>. Dva rôzne výsledky to budú práve vtedy, keď <span class="math inline">\(a - 1 = - a\)</span> alebo <span class="math inline">\(a + 1 = - a\)</span>. V prvom prípade dostávame <span class="math inline">\(a =\frac{1}{2}\)</span>, v druhom <span class="math inline">\(a = - \frac{1}{2}\)</span>. Lucia mohla na začiatku na tabuľu napísať buď čísla <span class="math inline">\(\frac{1}{2}\)</span> a <span class="math inline">\(- 1\)</span>, alebo čísla <span class="math inline">\(-\frac{1}{2}\)</span> a <span class="math inline">\(- 1\)</span>.<br />
<br />
Ak sa študenti rozhodnú riešiť sústavy rovníc pre spomínané štyri prípady, je to v poriadku, na záver by však bolo inšpiratívne ukázať im aj rýchlejší postup.<br />
<br />
</div></p>
<h3 id="úloha-60-ii-1">Úloha 60-II-1</h3>
<p><div class="problem"> Na tabuli sú napísané práve tri (nie nutne rôzne) reálne čísla. Vieme, že súčet ľubovoľných dvoch z nich je tam napísaný tiež. Určte všetky trojice takých čísel. </div> <h4 class="solution-button">Riešenie</h4> <div class="solution"> Označme čísla napísané na tabuli <span class="math inline">\(a, b, c\)</span>. Súčet <span class="math inline">\(a + b\)</span> sa tiež nachádza na tabuli, je teda rovný jednému z čísel <span class="math inline">\(a, b, c\)</span>. Keby <span class="math inline">\(a + b\)</span> bolo rovné <span class="math inline">\(a\)</span> alebo <span class="math inline">\(b\)</span>, bola by na tabuli aspoň jedna nula. Rozoberieme preto tri prípady podľa počtu núl napísaných na tabuli.</p>
<p>Ak sú na tabuli aspoň dve nuly, ľahko sa presvedčíme, že súčet každých dvoch čísel z tabule je tam tiež. Dostávame, že trojica <span class="math inline">\(t, 0, 0\)</span> je pre ľubovoľné reálne číslo <span class="math inline">\(t\)</span> riešením úlohy.</p>
<p>Ak je na tabuli práve jedna nula, je tam trojica <span class="math inline">\(a, b, 0,\)</span> pričom <span class="math inline">\(a\)</span> aj <span class="math inline">\(b\)</span> sú nenulové čísla. Súčet <span class="math inline">\(a + b\)</span> teda nie je rovný ani <span class="math inline">\(a\)</span>, ani <span class="math inline">\(b\)</span>, musí preto byť rovný 0. Dostávame tak ďalšiu trojicu <span class="math inline">\(t, -t, 0\)</span>, ktorá je riešením úlohy pre ľubovoľné reálne číslo <span class="math inline">\(t\)</span>. Ak na tabuli nie je ani jedna nula, súčet <span class="math inline">\(a + b\)</span> nie je rovný ani <span class="math inline">\(a\)</span>, ani <span class="math inline">\(b\)</span>, preto <span class="math inline">\(a + b = c\)</span>. Z rovnakých dôvodov je <span class="math inline">\(b + c = a\)</span> a <span class="math inline">\(c + a = b\)</span>. Dostali sme sústavu troch lineárnych rovníc s neznámymi <span class="math inline">\(a, b, c\)</span>, ktorú môžeme vyriešiť. Avšak hneď z prvých dvoch rovníc po dosadení vyjde <span class="math inline">\(b + (a + b) = a\)</span>, čiže <span class="math inline">\(b = 0\)</span>. To je v spore s tým, že na tabuli žiadna nula nie je.</p>
<p><em>Záver.</em> Úlohe vyhovujú trojice <span class="math inline">\(t, 0, 0\)</span> a <span class="math inline">\(t, -t, 0\)</span> pre ľubovoľné reálne číslo <span class="math inline">\(t\)</span> a žiadne iné.<br />
<br />
</div></p>
<h3 id="úloha-60-s-1">Úloha 60-S-1</h3>
<p><div class="problem"> Po okruhu behajú dvaja atléti, každý inou konštantnou rýchlosťou. Keď bežia opačnými smermi, stretávajú sa každých 10 minút, keď bežia rovnakým smerom, stretávajú sa každých 40 minút. Za aký čas zabehne okruh rýchlejší atlét? </div> <h4 class="solution-button">Riešenie</h4> <div class="solution"> Označme rýchlosti bežcov <span class="math inline">\(v_1\)</span> a <span class="math inline">\(v_2\)</span> tak, že <span class="math inline">\(v_1 &gt; v_2\)</span> (rýchlosti udávame v okruhoch za minútu). Predstavme si, že atléti vyštartujú z rovnakého miesta, ale opačným smerom. V okamihu ich ďalšieho stretnutia po 10 minútach bude súčet dĺžok oboch prebehnutých úsekov zodpovedať presne dĺžke jedného okruhu, teda <span class="math inline">\(10v_1 +10v_2= 1\)</span>. Ak bežia atléti z rovnakého miesta rovnakým smerom, dôjde k ďalšiemu stretnutiu, akonáhle rýchlejší atlét zabehne o jeden okruh viac ako pomalší. Preto <span class="math inline">\(40v_1 -40v_2 = 1\)</span>. Dostali sme sústavu dvoch lineárnych rovníc s neznámymi <span class="math inline">\(v_1 , v_2\)</span>: <span class="math display">\[\begin{aligned}
10v_1 + 10v_2 &amp;= 1,\\
40v_1 - 40v_2 &amp;= 1,\end{aligned}\]</span> ktorú vyriešime napríklad tak, že k štvornásobku prvej rovnice pripočítame druhú, čím dostaneme <span class="math inline">\(80v_1 = 5\)</span>, čiže <span class="math inline">\(v_1 =\frac{1}{16}\)</span>. Zaujíma nás, ako dlho trvá rýchlejšiemu bežcovi prebehnúť jeden okruh, teda hodnota podielu <span class="math inline">\(1/v_1\)</span> . Po dosadení vypočítanej hodnoty <span class="math inline">\(v_1\)</span> dostaneme odpoveď: 16 minút.<br />
<br />
<em>Poznámka.</em> Úlohu možno riešiť aj úvahou: za 40 minút ubehnú atléti spolu 4 okruhy (to vyplýva z prvej podmienky), pritom rýchlejší o 1 okruh viac ako pomalší (to vyplýva z druhej podmienky). To teda znamená, že prvý za uvedenú dobu ubehne 2,5 okruhu a druhý 1,5 okruhu, takže rýchlejší ubehne jeden okruh za 40/2,5 = 16 minút.<br />
<br />
V tomto prípade vyžaduje netriviálne úsilie správne zostavenie sústavy rovníc tak, aby skutočne zodpovedala zadaniu. Jej vyriešenie potom už zložité nie je. Za zmienku stojí, že úloha je vhodným príkladom situácie, v ktorej si zmysluplnosť výsledku môžeme aspoň približne overiť (záporné rýchlosti, rýchlosti väčšie ako rýchlosť svetla).<br />
<br />
</div></p>
<h3 id="úloha-66-i-4-n1">Úloha 66-I-4-N1</h3>
<p><div class="problem"> Určte všetky dvojčleny <span class="math inline">\(P (x) = ax + b\)</span>, pre ktoré platí <span class="math inline">\(P(2) = 3\)</span> a <span class="math inline">\(P (3) = 2\)</span>. </div> <h4 class="solution-button">Riešenie</h4> <div class="solution"> Z podmienok zo zadania zostavíme dve rovnice s dvomi neznámymi <span class="math inline">\(a\)</span> a <span class="math inline">\(b\)</span>: <span class="math display">\[\begin{aligned}
P (2) &amp;= 2a + b = 3,\\
P (3) &amp;= 3a + b = 2.\end{aligned}\]</span> Odčítaním prvej rovnice od druhej ihneď dostávame <span class="math inline">\(a = -1\)</span>, dosadením tejto hodnoty do jednej z podmienok potom máme <span class="math inline">\(b= 5\)</span>. Sústava má práve jedno riešenie, a preto zadaniu vyhovuje jediný dvojčlen <span class="math inline">\(P(x)=-x+5\)</span>.<br />
<br />
</div></p>
<h3 id="úloha-66-i-4-n2">Úloha 66-I-4-N2</h3>
<p><div class="problem"> Určte všetky trojčleny <span class="math inline">\(P (x) = ax^2+ bx + c\)</span>, pre ktoré platí <span class="math inline">\(P (1) = 4\)</span>, <span class="math inline">\(P (2) = 9\)</span> a <span class="math inline">\(P (3) = 18\)</span>. </div> <h4 class="solution-button">Riešenie</h4> <div class="solution"> Podobne, ako v predchádzajúcej úlohe, zostavíme z podmienok sústavu troch lineárnych rovníc s tromi neznámymi <span class="math inline">\(a\)</span>, <span class="math inline">\(b\)</span> a <span class="math inline">\(c\)</span>: <span class="math display">\[\begin{aligned}
P(1) &amp;= a + b + c = 4, \\
P(2) &amp;= 4a + 2b + c = 9, \\
P(3) &amp;= 9a + 3b + c = 18.\end{aligned}\]</span> Sústava má opäť jediné riešenie <span class="math inline">\(a = 2, b = -1, c = 3\)</span>, a preto existuje práve jeden trojčlen vyhovujúci zadaniu: <span class="math inline">\(P(x)=2x^2-x+3\)</span>.<br />
<br />
Predchádzajúce dve jednoduchšie úlohy majú prípravný charakter na nasledujúcu úlohu a domácu prácu. Študenti si prostredníctvom nich zopakujú metódy riešenia sústav rovníc s viacerými neznámymi. Tieto metódy by študentom mali byť známe zo ZŠ, ak však zistíme, že ich používanie nie je až také samozrejmé, je vhodné zaradiť niekoľko jednoduchších úloh, napr. z <span class="citation" data-cites="kubat2000"></span>.<br />
</div></p>
<h3 id="úloha-66-i-4-n3">Úloha 66-I-4-N3</h3>
<p><div class="problem"> Určte všetky dvojčleny <span class="math inline">\(P (x) = ax+b\)</span> s celočíselnými koeficientmi <span class="math inline">\(a\)</span> a <span class="math inline">\(b\)</span>, pre ktoré platí <span class="math inline">\(P (1) &lt; P (2)\)</span> a <span class="math inline">\(P (1)^2+ P(2)^2= 5\)</span>. </div> <h4 class="solution-button">Riešenie</h4> <div class="solution"> Keďže <span class="math inline">\(a\)</span> a <span class="math inline">\(b\)</span> sú podľa zadania celé čísla, budú celými číslami aj hodnoty <span class="math inline">\(P(1)\)</span> a <span class="math inline">\(P(2)\)</span>. Preto hľadáme, akými spôsobmi sa dá číslo 5 zapísať ako súčet dvoch druhých mocnín celých čísel. Ak neberieme ohľad na poradie sčítancov, je taký spôsob jediný: <span class="math inline">\(5 = (\pm 1)^2+ (\pm 2)^2\)</span>. Zároveň vieme, že <span class="math inline">\(P(1)&lt;P(2)\)</span>, preto dvojicu <span class="math inline">\((P(1), P(2))\)</span> tvoria niektoré z nasledujúcich štyroch možností: <span class="math inline">\((1, 2), (-1, 2), (-2, -1), (-2, 1)\)</span>. Každá z týchto štyroch dvojíc podmienok potom vedie k sústave dvoch rovníc s dvomi neznámymi, takže dostávame objemnejšiu variáciu prvej úlohy tohto seminára. Vyriešením systémov získame 4 vyhovujúce dvojčleny <span class="math inline">\(x + 0\)</span>, <span class="math inline">\(3x - 4\)</span>, <span class="math inline">\(x - 3\)</span> a <span class="math inline">\(3x - 5\)</span>.<br />
<br />
Úloha využíva takmer rovnaký princíp ako prvé dve seminárne úlohy, vyžaduje však dodatočnú analýzu plynúcu z poslednej podmienky, čo úlohe pridáva na náročnosti. Poslednou úlohou tejto gradovanej série je domáca práca, ktorej analýza povedie k riešeniu niekoľkých sústav troch rovníc s tromi neznámymi.<br />
<br />
</div></p>
<h3 id="úloha-66-i-4-d2">Úloha 66-I-4-D2</h3>
<p><div class="problem"> Koeficienty <span class="math inline">\(a, b, c\)</span> trojčlena <span class="math inline">\(P (x) = ax^2+ bx + c\)</span> sú reálne čísla, pritom každá z troch jeho hodnôt <span class="math inline">\(P (1), P (2)\)</span> a <span class="math inline">\(P (3)\)</span> je celým číslom. Vyplýva z toho, že aj čísla <span class="math inline">\(a, b, c\)</span> sú celé, alebo je nutne celé aspoň niektoré z nich (ktoré)? </div> <h4 class="solution-button">Riešenie</h4> <div class="solution"> Nevyplýva. Uvážme príklad trojčlena <span class="math inline">\(P (x) =\frac{1}{2}x^2+\frac{1}{2}x+1\)</span>: z vyjadrenia <span class="math inline">\(P (x) =\frac{1}{2}x(x + 1) + 1\)</span> vyplýva, že <span class="math inline">\(P (x)\)</span> je celým číslom pre každé celé <span class="math inline">\(x\)</span>, pretože súčin <span class="math inline">\(x(x + 1)\)</span> je vtedy deliteľný dvoma. Vo všeobecnej situácii je iba koeficient <span class="math inline">\(c\)</span> nutne celé číslo; vyplýva to z vyjadrenia <span class="math inline">\(c = P (0) = 3P (1) - 3P (2) + P (3)\)</span>.<br />
<br />
Úloha je zaujímavá tým, že cesta k riešeniu je tentoraz menej priamočiara a študenti pravdepodobne prídu na viac rôznych príkladov mnohočlenov s neceločíselnými koeficientami, ktoré dané podmienky spĺňajú. Zaujímavá bude tiež pravdepodobne diskusia nad zdôvodnením, ktoré z koeficientov nutne celočíselné byť musia.<br />
<br />
</div></p>
<h3 id="úloha-59-s-3">Úloha 59-S-3</h3>
<p><div class="problem"> Nájdite všetky dvojice nezáporných celých čísel <span class="math inline">\(a\)</span>, <span class="math inline">\(b\)</span>, pre ktoré platí <span class="math display">\[a^2 + b + 2 = a + b^2.\]</span> </div> <h4 class="solution-button">Riešenie</h4> <div class="solution"> Rovnicu prepíšeme na tvar <span class="math inline">\(2 = (b^2 -a^2 )-(b-a)\)</span>, z ktorého po využití vzťahu pre rozdiel štvorcov a následnom vyňatí výrazu <span class="math inline">\(b - a\)</span> dostaneme <span class="math inline">\(2 = (b - a)(a + b - 1)\)</span>. Keďže 2 je prvočíslo, máme pre uvedený súčin nasledujúce štyri možnosti:</p>
<ol type="a">
<li><p><span class="math inline">\(b - a = 1\)</span> a <span class="math inline">\(a + b - 1 = 2\)</span>, potom <span class="math inline">\(a = 1\)</span> a <span class="math inline">\(b = 2.\)</span></p></li>
<li><p><span class="math inline">\(b - a = 2\)</span> a <span class="math inline">\(a + b - 1 = 1\)</span>, potom <span class="math inline">\(a = 0\)</span> a <span class="math inline">\(b = 2\)</span>.</p></li>
<li><p><span class="math inline">\(b - a = -1\)</span> a <span class="math inline">\(a + b - 1 = -2\)</span>. Druhú rovnicu možno prepísať na tvar <span class="math inline">\(a + b = -1\)</span>, z ktorého vidíme, že rovnosť nenastane pre žiadnu dvojicu nezáporných celých čísel.</p></li>
<li><p><span class="math inline">\(b - a = -2\)</span> a <span class="math inline">\(a + b - 1 = -1\)</span>. Druhú rovnicu možno prepísať na tvar <span class="math inline">\(a + b = 0\)</span>, z ktorého vidíme, že vyhovuje jediná dvojica nezáporných celých čísel <span class="math inline">\(a = b = 0\)</span>, ktorá však nevyhovuje prvej rovnici.</p></li>
</ol>
<p><em>Záver.</em> Úloha má dve riešenia: Buď <span class="math inline">\(a = 1\)</span> a <span class="math inline">\(b = 2\)</span>, alebo <span class="math inline">\(a = 0\)</span> a <span class="math inline">\(b = 2\)</span>.</p>
<p><em>Poznámka.</em> Namiesto rozboru štyroch možností môžeme začať úvahou, že nulové čísla <span class="math inline">\(a, b\)</span> nie sú riešením úlohy, takže <span class="math inline">\(a + b - 1 = 0\)</span>, a teda aj <span class="math inline">\(b - a = 0\)</span>. Stačí teda uvažovať iba možnosti a) a b).<br />
<br />
<strong>Iné riešenie.</strong> Rovnicu upravíme na tvar <span class="math inline">\(2 = (b^2 - b) - (a^2 - a)\)</span>, resp. na tvar <span class="math inline">\(2 = b(b - 1)-a(a-1)\)</span>. Z nasledujúcej tabuľky a tvaru čísel <span class="math inline">\(x^2 -x = x(x-1)\)</span> je zrejmé, že rozdiely medzi susednými hodnotami výrazov <span class="math inline">\(x(x - 1)\)</span> rastú s rastúcim <span class="math inline">\(x\)</span> (ľahko sa o tom presvedčíme výpočtom: <span class="math inline">\((x + 1)x - x(x - 1) = 2x\)</span>).</p>
<table>
<thead>
<tr class="header">
<th style="text-align: center;"><span class="math inline">\(x\)</span></th>
<th style="text-align: center;">0</th>
<th style="text-align: center;">1</th>
<th style="text-align: center;">2</th>
<th style="text-align: center;">3</th>
<th style="text-align: center;">4</th>
<th style="text-align: center;">5</th>
<th style="text-align: center;">…</th>
</tr>
</thead>
<tbody>
<tr class="odd">
<td style="text-align: center;"><span class="math inline">\(x(x-1)\)</span></td>
<td style="text-align: center;">0</td>
<td style="text-align: center;">0</td>
<td style="text-align: center;">2</td>
<td style="text-align: center;">6</td>
<td style="text-align: center;">12</td>
<td style="text-align: center;">20</td>
<td style="text-align: center;">…</td>
</tr>
</tbody>
</table>
<p>Môže teda platiť iba <span class="math inline">\(b^2 - b = 2\)</span> a <span class="math inline">\(a^2 - a = 0\)</span>. Odtiaľ <span class="math inline">\(a \in \{0, 1\}\)</span> a <span class="math inline">\(b = 2\)</span>. Riešením úlohy sú teda dve dvojice nezáporných celých čísel: <span class="math inline">\(a = 0, b = 2\)</span> a <span class="math inline">\(a = 1, b = 2\)</span>.<br />
<br />
Úloha je (okrem iného) zaujímavá tým, že poskytuje priestor na rôznorodé prístupy k riešeniu a môže byť dobrým podnetom na vzájomné vysvetľovanie riešení medzi študentmi. Kľúčovým prvkom riešenia je úprava rovnice na vhodný tvar – na tomto mieste je študentom vhodné pripomenúť, že zručnosť a dôvtip pri manipulácii s algebraickými výrazmi nájdu uplatenie v širokom spektre problémov, nielen na prvom seminárnom stretnutí, ktoré na túto problematiku bolo zamerané. </div></p>
<h2 id="domáca-práca" class="unnumbered">Domáca práca</h2>
<h3 id="úloha-66-i-4">Úloha 66-I-4</h3>
<p><div class="problem"> Nájdite všetky trojčleny <span class="math inline">\(P(x)=ax^2+bx+c\)</span> s celočíselnými koeficientami <span class="math inline">\(a, b, c\)</span>, pre ktoré platí <span class="math inline">\(P(1) &lt; P(2) &lt; P(3)\)</span> a zároveň <span class="math display">\[(P(1))^2+ (P(2))^2+ (P(3))^2= 22.\]</span> </div> <h4 class="solution-button">Riešenie</h4> <div class="solution"> Keďže <span class="math inline">\(a, b, c\)</span> sú podľa zadania celé čísla, sú také aj hodnoty <span class="math inline">\(P(1), P(2)\)</span> a <span class="math inline">\(P(3)\)</span>. Ich druhé mocniny, čiže čísla <span class="math inline">\(P(1)^2 , P(2)^2\)</span> a <span class="math inline">\(P(3)^2\)</span>, sú preto druhými mocninami celých čísel, teda tri (nie nutne rôzne) čísla z množiny <span class="math inline">\(\{0, 1, 4, 9, 16, 25, . . .\}\)</span>. Ich súčet je podľa zadania rovný 22, takže každý z troch sčítancov je menší ako šieste možné číslo 25. Akými spôsobmi možno vôbec zostaviť súčet 22 z troch čísel vybraných z množiny <span class="math inline">\(\{0, 1, 4, 9, 16\}\)</span>? Systematickým rozborom rýchlo zistíme, že rozklad čísla 22 na súčet troch druhých mocnín je (až na poradie sčítancov) iba jeden, a to <span class="math inline">\(22 = 4+9+9\)</span>. Dve z čísel <span class="math inline">\(P(1), P(2)\)</span> a <span class="math inline">\(P(3)\)</span> majú teda absolútnu hodnotu 3 a tretie 2, a keďže <span class="math inline">\(P(1) &lt; P(2) &lt; P(3)\)</span>, musí nutne platiť <span class="math inline">\(P(1) = -3\)</span>, <span class="math inline">\(P(3) = 3\)</span> a <span class="math inline">\(P(2) \in \{-2, 2\}\)</span>. Pre každú z oboch vyhovujúcich trojíc <span class="math inline">\((P(1), P(2), P(3)) = (-3, -2, 3)\)</span> a <span class="math inline">\((P(1), P(2), P(3)) = (-3, 2, 3)\)</span> určíme koeficienty <span class="math inline">\(a, b, c\)</span> príslušného trojčlena <span class="math inline">\(P(x)\)</span> tak, že nájdené hodnoty dosadíme do pravých strán rovníc <span class="math display">\[\begin{aligned}
a + b + c &amp;= P(1),\\
4a + 2b + c &amp;= P(2),\\
9a + 3b + c &amp;= P(3)\end{aligned}\]</span> a výslednú sústavu troch rovníc s neznámymi <span class="math inline">\(a, b, c\)</span> vyriešime. Tento jednoduchý výpočet tu vynecháme, v oboch prípadoch vyjdú celočíselné trojice <span class="math inline">\((a, b, c)\)</span>, ktoré zapíšeme rovno ako koeficienty trojčlenov, ktoré sú jedinými dvoma riešeniami danej úlohy: <span class="math display">\[P_1(x) = 2x^2 -5x \ \ \ \  \text{a} \ \ \ \ P_2 (x) = -2x^2+ 11x -12.\]</span> </div></p>
<h3 id="úloha-62-ii-3">Úloha 62-II-3</h3>
<p><div class="problem"> Nájdite všetky dvojice celých kladných čísel <span class="math inline">\(a\)</span> a <span class="math inline">\(b\)</span>, pre ktoré je číslo <span class="math inline">\(a^2 +b\)</span> o 62 väčšie ako číslo <span class="math inline">\(b^2 + a\)</span>. </div> <h4 class="solution-button">Riešenie</h4> <div class="solution"> Zadanie zapíšeme rovnosťou, ktorej pravú stranu rovno upravíme na súčin: <span class="math display">\[62 = (a^2+ b) - (b^2
+ a) = (a^2 - b^2)- (a - b) = (a - b)(a + b - 1).\]</span> Súčin celých čísel <span class="math inline">\(u = a - b\)</span> a <span class="math inline">\(v = a + b - 1\)</span> je teda rovný súčinu dvoch prvočísel <span class="math inline">\(2 \cdot 31\)</span>. Keďže <span class="math inline">\(v \geq 1 + 1 - 1 = 1\)</span>, je nutne aj číslo <span class="math inline">\(u\)</span> kladné a zrejme <span class="math inline">\(u &lt; v\)</span>, takže <span class="math inline">\((u, v)\)</span> je jedna z dvojíc <span class="math inline">\((1, 62)\)</span> alebo <span class="math inline">\((2, 31)\)</span>. Ak vyjadríme naopak <span class="math inline">\(a, b\)</span> pomocou <span class="math inline">\(u, v\)</span>, dostaneme <span class="math display">\[a =\frac{u+v+1}{2} \ \ \ \  \textrm{a} \ \ \ \  b=\frac{v-u+1}{2}.\]</span> Pre <span class="math inline">\((u, v) = (1, 62)\)</span> tak dostávame riešenie <span class="math inline">\((a, b) = (32, 31)\)</span>, dvojici <span class="math inline">\((u, v) = (2, 31)\)</span> zodpovedá druhé riešenie <span class="math inline">\((a, b) = (17, 15)\)</span>. Iné riešenia úloha nemá.<br />
<br />
Úloha je veľmi podobná tej, ktorou sme sa zaoberali na stretnutí, slúži tak na overenie toho, či si študenti princíp riešenia osvojili. Zároveň ale zadanie nie je zapísané priamo rovnosťou, takže úloha precvičí aj schopnosť transformovať slovný text na matematický zápis.<br />
<br />
</div></p>
<h3 id="úloha-60-i-1-d1">Úloha 60-I-1-D1</h3>
<p><div class="problem"> Nech <span class="math inline">\(n\)</span> je prirodzené číslo väčšie ako 2. Máme <span class="math inline">\(n\)</span> čísel so súčtom <span class="math inline">\(n\)</span>, pričom každé z nich je aritmetickým priemerom ostatných čísel. Aké sú to čísla? </div> <h4 class="solution-button">Riešenie</h4> <div class="solution"> Usporiadajme si naše čísla podľa veľkosti, nech <span class="math inline">\(x_1 \leq x_2 \leq \ldots \leq x_n\)</span>. Aritmetický priemer skupiny čísel je aspoň taký, ako najmenšie z nich. Aritmetický priemer čísel <span class="math inline">\(x_2, x_3,\ldots , x_n\)</span> je preto aspoň <span class="math inline">\(x_2\)</span>, a je rovný <span class="math inline">\(x_1\)</span> len v prípade, že žiadne z čísel <span class="math inline">\(x_3, \ldots , x_n\)</span> nie je väčšie ako <span class="math inline">\(x_2\)</span>. Z toho hneď dostávame, že všetky naše čísla musia byť rovnaké a teda rovné 1. </div></p>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
