% Do not delete this line (pandoc magic!)

\problem{58-I-4}{
Daný je konvexný päťuholník $ABCDE$. Na polpriamke $BC$ zostrojte taký bod $G$, aby
obsah trojuholníka $ABG$ bol zhodný s obsahom daného päťuholníka.
}{
\rieh \textit{Rozbor.} Najskôr uvažujme bod $F$, ktorý je priesečníkom priamky $BC$ a rovnobežky s $EC$ prechádzajúcej bodom $D$ (keďže $E\notin BC$, sú $EC$ a $BC$ rôznobežné, \todo{obr. 3}). Obsahy trojuholníkov $ECD$ a $ECF$ sú zhodné (majú spoločnú stranu $EC$ a zhodnú výšku na túto stranu), obsah päťuholníka $ABCDE$ je teda zhodný s obsahom štvoruholníka $ABFE$.

\todo{ DOPLNIŤ Obr. 3}

Ďalej uvažujme bod $G$, ktorý je priesečníkom priamky $BC$ a rovnobežky s $AF$
prechádzajúcej bodom $E$. Potom sú opäť obsahy trojuholníkov $AFE$ a $AFG$ zhodné, a sú preto zhodné aj obsahy štvoruholníka $ABFE$ a trojuholníka $ABG$. Bod $G$ tak má
požadovanú vlastnosť.

Hľadaný bod je na polpriamke $BC$ jediný, lebo pre rôzne body $X$, $Y$ na polpriamke $BC$ majú trojuholníky $ABX$ a $ABY$ rôzne výšky na spoločnú stranu $AB$, majú teda rôzne obsahy.
\textit{Popis konštrukcie.}
\begin{enumerate}
    \item $p$; $p \parallel EC, D \in p$;
    \item $F$; $F \in p \cap BC$;
    \item $q$; $q \parallel AF, E \in q$;
    \item $G$; $G \in q \cap BC$;
\end{enumerate}

Úloha má jediné riešenie.
}
