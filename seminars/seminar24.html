<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Matematický seminár pre talentovaných študentov</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <script src="https://cdnjs.cloudflare.com/ajax/libs/mathjax/2.7.5/MathJax.js?config=TeX-AMS-MML_HTMLorMML" type="text/javascript"></script>
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
  <base href="https://pancelka.github.io/diplomova_laska/">
  <link rel="stylesheet" href="style.css" media="screen">
</head>
<body>
<div class="main">
    <div class="backlink"><a href="index.html">&larrhk;&nbsp;späť na zoznam cvičení</a></div>
<h1 id="seminár-24" class="unnumbered">Seminár 24</h1>
<h2 id="téma" class="unnumbered">Téma</h2>
<p>Kombinatorika I – úlohy na mriežke a šachovnici</p>
<h2 id="ciele" class="unnumbered">Ciele</h2>
<p>Zoznámiť študentov s metódami, ktoré si budú vyžadovať rôznorodé úlohy využívajúce šachovnice alebo tabuľky.</p>
<h2 id="úlohy-a-riešenia" class="unnumbered">Úlohy a riešenia</h2>
<p>[66-II-2] Štvorcovú tabuľku <span class="math inline">\(6\times 6\)</span> zaplníme všetkými celými číslami od 1 do 36.</p>
<p>a) Uveďte príklad takého zaplnenia tabuľky, že súčet každých dvoch čísel v rovnakom riadku či v rovnakom stĺpci je väčší ako 11.</p>
<p>b) Dokážte, že pri ľubovoľnom zaplnení tabuľky sa v niektorom riadku alebo stĺpci nájdu dve čísla, ktorých súčet neprevyšuje 12.</p>
<p>a) Aby sme dosiahli požadované rozmiestnenie čísel v tabuľke, nesmú v žiadnom riadku ani stĺpci spolu zostať dve z čísel nanajvýš rovných šiestim. Preto jednu z mnohých vyhovujúcich tabuliek zostavíme, keď čísla od 1 do 6 vpíšeme zhora nadol do políčok jednej uhlopriečky a ďalej budeme postupne zdola nahor brať rady políčok rovnobežných s druhou uhlopriečkou a do voľných miest každej z nich vpisovať zhora nadol zvyšné čísla 7, 8 atď. až 36:</p>
<table>
<thead>
<tr class="header">
<th style="text-align: center;">1</th>
<th style="text-align: center;">35</th>
<th style="text-align: center;">33</th>
<th style="text-align: center;">29</th>
<th style="text-align: center;">25</th>
<th style="text-align: center;">19</th>
</tr>
</thead>
<tbody>
<tr class="odd">
<td style="text-align: center;">36</td>
<td style="text-align: center;">2</td>
<td style="text-align: center;">30</td>
<td style="text-align: center;">26</td>
<td style="text-align: center;">20</td>
<td style="text-align: center;">15</td>
</tr>
<tr class="even">
<td style="text-align: center;">34</td>
<td style="text-align: center;">31</td>
<td style="text-align: center;">3</td>
<td style="text-align: center;">21</td>
<td style="text-align: center;">16</td>
<td style="text-align: center;">11</td>
</tr>
<tr class="odd">
<td style="text-align: center;">32</td>
<td style="text-align: center;">27</td>
<td style="text-align: center;">22</td>
<td style="text-align: center;">4</td>
<td style="text-align: center;">12</td>
<td style="text-align: center;">9</td>
</tr>
<tr class="even">
<td style="text-align: center;">28</td>
<td style="text-align: center;">23</td>
<td style="text-align: center;">17</td>
<td style="text-align: center;">13</td>
<td style="text-align: center;">5</td>
<td style="text-align: center;">7</td>
</tr>
<tr class="odd">
<td style="text-align: center;">24</td>
<td style="text-align: center;">18</td>
<td style="text-align: center;">14</td>
<td style="text-align: center;">10</td>
<td style="text-align: center;">8</td>
<td style="text-align: center;">6</td>
</tr>
</tbody>
</table>
<p>Najmenšie súčty dvoch čísel z jednotlivých riadkov (zhora nadol) sú <span class="math display">\[1 + 19, 2 + 15, 3 + 11, 4 + 9, 5 + 7, 6 + 8\]</span> a z jednotlivých stĺpcov (zľava doprava) <span class="math display">\[1 + 24, 2 + 18, 3 + 14, 4 + 10, 5 + 8, 6 + 7.\]</span> Rýchlejší opis príkladu vyhovujúcej tabuľky a jeho jednoduchšiu kontrolu dostaneme, keď do tabuľky vpíšeme iba čísla od 1 do 12, ako vidíme nižšie. Rozmiestnenie čísel od 13 do 36 do prázdnych políčok už zrejme môže byť ľubovoľné – dve najmenšie čísla v každom riadku aj stĺpci sú totiž práve tie od 1 do 12.</p>
<table>
<thead>
<tr class="header">
<th style="text-align: center;">1</th>
<th style="text-align: center;">11</th>
<th style="text-align: center;"></th>
<th style="text-align: center;"></th>
<th style="text-align: center;"></th>
<th style="text-align: center;"></th>
</tr>
</thead>
<tbody>
<tr class="odd">
<td style="text-align: center;">12</td>
<td style="text-align: center;">2</td>
<td style="text-align: center;"></td>
<td style="text-align: center;"></td>
<td style="text-align: center;"></td>
<td style="text-align: center;"></td>
</tr>
<tr class="even">
<td style="text-align: center;"></td>
<td style="text-align: center;"></td>
<td style="text-align: center;">3</td>
<td style="text-align: center;">9</td>
<td style="text-align: center;"></td>
<td style="text-align: center;"></td>
</tr>
<tr class="odd">
<td style="text-align: center;"></td>
<td style="text-align: center;"></td>
<td style="text-align: center;">10</td>
<td style="text-align: center;">4</td>
<td style="text-align: center;"></td>
<td style="text-align: center;"></td>
</tr>
<tr class="even">
<td style="text-align: center;"></td>
<td style="text-align: center;"></td>
<td style="text-align: center;"></td>
<td style="text-align: center;"></td>
<td style="text-align: center;">5</td>
<td style="text-align: center;">7</td>
</tr>
<tr class="odd">
<td style="text-align: center;"></td>
<td style="text-align: center;"></td>
<td style="text-align: center;"></td>
<td style="text-align: center;"></td>
<td style="text-align: center;">8</td>
<td style="text-align: center;">6</td>
</tr>
</tbody>
</table>
<p>b) Ak sú dve z čísel od 1 do 6 v rovnakom riadku alebo v rovnakom stĺpci, ich súčet neprevýši dokonca ani číslo <span class="math inline">\(6 + 5 = 11\)</span>. V opačnom prípade sú čísla od 1 do 6 rozmiestnené vo všetkých riadkoch a všetkých stĺpcoch, takže číslo 7 je v rovnakom riadku s číslom <span class="math inline">\(x\)</span> a v rovnakom stĺpci s číslom <span class="math inline">\(y\)</span>, pričom <span class="math inline">\(x\)</span> a <span class="math inline">\(y\)</span> sú dve rôzne čísla od 1 do 6. Potom menšie z čísel <span class="math inline">\(7 + x\)</span> a <span class="math inline">\(7 + y\)</span> neprevýši menšie z čísel <span class="math inline">\(7 + 6\)</span> a <span class="math inline">\(7 + 5\)</span>, teda číslo 12. Tým je tvrdenie dokázané.<br />
<br />
Úloha je relatívne jednoduchá a nevyžaduje žiadne špeciálne matematické vedomosti, len starostlivý logický úsudok. Študenti pravdepodobne vymyslia rôzne zaplnenia tabuľky a to môže byť výbornou príležitosťou nechať ich riešenia skontrolovať si medzi sebou navzájom.<br />
<br />
</p>
<p>[62-I-1-N1] Kobylka skáče po úsečke dĺžky 10 cm a to skokmi o 1 cm alebo o 2 cm (vždy rovnakým smerom). Koľkými spôsobmi sa môže dostať z jedného krajného bodu úsečky do druhého?</p>
<p>Ak označíme <span class="math inline">\(a_n\)</span> počet spôsobov, koľkými sa môže kobylka dostať do bodu vzdialeného <span class="math inline">\(n\)</span> cm od začiatočného bodu úsečky, tak pre každé <span class="math inline">\(n \geq 1\)</span> platí <span class="math inline">\(a_{n+2}= a_{n+1} + a_n\)</span>. Keďže <span class="math inline">\(a_1 = 1\)</span> a <span class="math inline">\(a_2 = 2\)</span>, môžeme ďalšie počty <span class="math inline">\(a_3, a_4,\ldots\)</span> postupne počítať podľa vzorca z predošlej vety, až dospejeme k hodnote <span class="math inline">\(a_{10} = 89\)</span>.</p>
<p>Pri inom postupe je možné rozdeliť všetky cesty podľa toho, koľko pri nich urobí kobylka skokov dĺžky dva (ich počet môže byť 0, 1, 2, 3, 4 alebo 5 a tým je tiež určený počet skokov dĺžky <span class="math inline">\(1\)</span>: 10, 8, 6, 4, 2 alebo 0). Ku každému takému počtu potom určíme počet všetkých rôznych poradí jednotiek a dvojok (dávajúcich v súčte 10). Dostaneme tak <span class="math inline">\(1+9+28+ 35 + 15 + 1 = 89\)</span> možných ciest.<br />
<br />
Úloha opäť pravdepodobne nebude pre študentov neprekonateľnou výzvou. Bude však určite zaujímavé sledovať, ako sa študenti popasujú s hľadaním počtu spôsobov. Taktiež úloha slúži ako príprava na úlohu nasledujúcu a domácu prácu.<br />
<br />
</p>
<p>[62-I-2-N2, upravené] Škriatok sa pohybuje v tabuľke <span class="math inline">\(10 \times 15\)</span> skokmi o jedno políčko nahor alebo o jedno políčko doprava. Koľkými rôznymi cestami sa môže dostať z ľavého dolného do pravého horného políčka? </p>
<p>Škriatok urobí 9 skokov nahor a 14 skokov doprava. Jeho cestu určíme, keď v poradí všetkých 23 skokov vyberieme tých deväť, ktoré povedú nahor. Počet týchto výberov 9 prvkov z daných 23 je rovný zlomku <span class="math inline">\(\frac{23 \cdot 22 \cdots 16 \cdot 15}{9 \cdot 8 \cdots2\cdot 1}\)</span>, teda číslu <span class="math inline">\(817 190\)</span>.<br />
<br />
Ako sme už spomínali, táto úloha je tiež prípravou na domácu prácu. Je tiež vhodným miestom, kde môžeme prípadným tápajúcim študentom pripomenúť metódu riešenia, s ktorou sme sa už stretli: pokúsiť sa vypozorovať, ako sa úloha správa pre menšie rozmery, napr. tabuľku <span class="math inline">\(3\times 3\)</span> a potom objavené výsledky zovšeobecniť.<br />
<br />
</p>
<p>[64-II-2] V jednom políčku šachovnice <span class="math inline">\(8 \times 8\)</span> je napísané ”<span class="math inline">\(-\)</span>“ a v ostatných políčkach ”<span class="math inline">\(+\)</span>“. V jednom kroku môžeme zmeniť na opačné súčasne všetky štyri znamienka v ktoromkoľvek štvorci <span class="math inline">\(2 \times 2\)</span> na šachovnici. Rozhodnite, či po určitom počte krokov môže byť na šachovnici oboch znamienok rovnaký počet.</p>
<p>Počty plusov a mínusov v tabuľke sú na začiatku 63 a 1, teda dve nepárne čísla. V ľubovoľnom štvorci <span class="math inline">\(2 \times 2\)</span> môžu byť zastúpené jedným zo spôsobov 2 + 2, 1 + 3 alebo 0 + 4 vo vhodnom poradí sčítancov, ktoré sa po vykonanom kroku zmenia na poradie opačné. Vidíme teda, že po jednom kroku sa celkové počty plusov a mínusov v tabuľke buď nemenia, alebo sa oba zmenia o 2, alebo sa oba zmenia o 4, takže to stále budú dve nepárne čísla ako na začiatku. To znamená, že nikdy nemôže byť na šachovnici oboch znamienok rovnaký počet, čiže párne číslo 32.<br />
<br />
Po krátkom experimentovaní by malo byť väčšine študentov jasné, ako sa bude šachovnica správať, a tým pádom aj aká bude odpoveď na otázku zo zadania. (Ne)náročnosti úlohy zodpovedá aj jej bodové hodnotenie v krajskom kole, kde sa stala najlepšie hodnotenou úlohou daného ročníka.<a href="#fn1" class="footnote-ref" id="fnref1"><sup>1</sup></a><br />
<br />
</p>
<p>[64-I-3-N3] Simona a Lenka hrajú hru. Pre dané celé číslo <span class="math inline">\(k\)</span> také, že <span class="math inline">\(0 \leq k~\leq 9\)</span>, vyberie Simona <span class="math inline">\(k\)</span> políčok šachovnice <span class="math inline">\(3 \times 3\)</span> a na každé z nich napíše číslo 1, na ostatné políčka napíše číslo 0. Lenka potom šachovnicu nejakým spôsobom pokryje tromi triminovými kockami, t. j. kockami tvaru <span class="math inline">\(3\times1\)</span>, a čísla pod ich políčkami vynásobí. Ak je počet kociek so súčinom 0 nepárny, vyhráva Simona, v ostatných prípadoch vyhráva Lenka. Určte, v koľkých percentách prípadov (vzhľadom na hodnotu <span class="math inline">\(k\)</span>) má vyhrávajúcu stratégiu Simona.</p>
<p>Ukážeme, že víťaznú stratégiu má pre všetky <span class="math inline">\(k\)</span> okrem 7 a 9 Simona. Ak má Simona vyhrať, musí 1 do políčok šachovnice umiestňovať tak, aby v každom riadku a každom stĺpci nechala priestor na aspoň jednu 0. Tým zaručí, že akokoľvek potom Lenka umiestni triminové kocky, každá z nich bude obsahovať aspoň jednu 0. Keďže spolu máme 10 možných hodnôt <span class="math inline">\(k\)</span> a pre 8 z nich má Simona víťaznú stratégiu, vyhrá v 80 % prípadov.<br />
<br />
Zaujímavé bude sledovať, ako efektívne sa budú študenti schopní zhostiť úlohy. Keďže má úloha jednoznačný číselný výsledok, môžeme po chvíli samostatnej práce nechať študentov porovnať svoje výsledky a pokúsiť zistiť pôvod prípadných nezrovnalostí.<br />
<br />
</p>
<p>[61-I-6-N1] Na hracej ploche <span class="math inline">\(m\times n\)</span> tvorenej bielymi štvorcovými políčkami sa Monika a Tamara striedajú v ťahoch jednou figúrkou pri nasledujúcej hre. Najskôr Monika položí figúrku na ľubovoľné políčko a toto políčko zafarbí namodro. Ďalej vždy hráčka, ktorá je na ťahu, urobí s figúrkou skok na políčko, ktoré je doposiaľ biele a zafarbí toto políčko namodro. Pritom pod skokom rozumieme ťah šachovou vežou, t. j. presuny figúrky v smere riadkov alebo v smere stĺpcov hracej dosky (o ľubovoľný počet políčok). Hráčka, ktorá je na rade a už nemôže urobiť ťah, prehráva. Rozhodnite, ktoré z hráčok môže hrať tak, že vyhrá nezávisle na ťahoch druhej hráčky?</p>
<p>Ak sú obe čísla <span class="math inline">\(m\)</span> a <span class="math inline">\(n\)</span> nepárne, má víťaznú stratégiu prvá hráčka, ak je aspoň jedno z čísel <span class="math inline">\(m, n\)</span> párne, má víťaznú stratégiu druhá hráčka. V oboch prípadoch si uvedená hráčka vopred v duchu rozdelí všetky políčka hracej dosky do dvojíc (v prvom prípade jedno políčko ostane, naň potom hráčka položí figúrku v úvodnom ťahu), a to tak, aby v každom zostavenom páre boli políčka navzájom dosiahnuteľné jedným skokom (pre ťahy vežou je to ľahké, stačí párovať len susedné políčka riadku alebo stĺpca); v priebehu hry potom táto hráčka môže vždy skočiť z jedného políčka na druhé políčko toho istého páru, takže vyhrá.<br />
<br />
Úloha je netriviálna, jej zvládnutie je však výborným predpokladom na úspešné vyriešenie domácej práce. Ak nám ostane na konci seminára dostatok času, môžeme študentov najprv odohrať pár kôl hry pre nimi zvolené rozmery tabuľky a na základe poznatkov z hry potom presne popísať víťaznú stratégiu.<br />
<br />
</p>
<h2 id="domáca-práca" class="unnumbered">Domáca práca</h2>
<p>[62-I-1] Štvorcová tabuľka je rozdelená na <span class="math inline">\(16\times16\)</span> políčok. Kobylka sa po nej pohybuje dvoma smermi: vpravo alebo dole, pričom strieda skoky o dve a o tri políčka ( t. j. žiadne dva po sebe idúce skoky nie sú rovnako dlhé). Začína skokom dĺžky dva z ľavého horného políčka. Koľkými rôznymi cestami sa môže kobylka dostať na pravé dolné políčko? (Pod cestou máme na mysli postupnosť políčok, na ktoré kobylka doskočí.)</p>
<p>V priebehu svojej cesty sa kobylka musí posunúť o celkom 15 políčok doprava a 15 políčok nadol. Dohromady sa tak posunie o 30 políčok, takže dvojicu skokov dĺžky <span class="math inline">\(2+3 = 5\)</span> zopakuje celkom šesťkrát. Presnejšie vyjadrené, jej jednotlivé skoky budú mať dĺžky postupne <span class="math display">\[2, 3, 2, 3, 2, 3, 2, 3, 2, 3, 2, 3, \ \ \ \ \ \ \ (1)\]</span> takže pôjde šesťkrát o skok dĺžky dva (2-skok) a šesťkrát o skok dĺžky tri (3-skok). Ak jednotlivým 2-skokom a 3-skokom pripíšeme poradové čísla podľa ich pozície v (1), bude kobylkina cesta jednoznačne určená výberom poradových čísel skokov smerujúcich doprava (zvyšné potom budú smerovať nadol). Musíme pritom dodržať len to, aby súčet dĺžok takto vybraných skokov ( t. j. skokov doprava) bol rovný 15. To možno povolenými dĺžkami dosiahnuť (bez rozlíšenia poradia skokov) nasledujúcimi spôsobmi: <span class="math display">\[\begin{aligned}
15 &amp;= 3 + 3 + 3 + 3 + 3,\\
15 &amp;= 3 + 3 + 3 + 2 + 2 + 2,\\
15 &amp;= 3 + 2 + 2 + 2 + 2 + 2 + 2.\end{aligned}\]</span></p>
<p>V prvom prípade bude päť zo šiestich 3-skokov doprava (a všetky 2-skoky nadol), takže cesta bude určená len poradovým číslom toho (jediného) 3-skoku, ktorý bude smerovať nadol. Preto je ciest tohto typu práve 6.</p>
<p>V druhom prípade bude cesta určená poradovými číslami troch 3-skokov doprava a poradovými číslami troch 2-skokov doprava. Výbery oboch trojíc sú nezávislé ( t. j. možno ich spolu ľubovoľne kombinovať) a pri každom z nich vyberáme tri prvky zo šiestich, čo možno urobiť 20 spôsobmi.<a href="#fn2" class="footnote-ref" id="fnref2"><sup>2</sup></a> Preto je ciest tohto typu <span class="math inline">\(20 \cdot 20 = 400\)</span>.</p>
<p>V treťom prípade je kobylkina cesta určená len poradovým číslom toho jediného 3-skoku, ktorý bude smerovať doprava, takže ciest tohto typu je (rovnako ako v prvom prípade) opäť 6.<br />
<em>Záver</em>. Hľadaný celkový počet kobylkiných ciest je 6 + 400 + 6 = 412.<br />
<br />
<strong>Iné riešenie.</strong> Zadanú úlohu ”pre pravé dolné políčko“ vyriešime tak, že budeme postupne určovať počty kobylkiných ciest, ktoré vedú do jednotlivých políčok tabuľky (políčka budeme postupne voliť od ľavého horného políčka po jednotlivých vedľajších diagonálach<a href="#fn3" class="footnote-ref" id="fnref3"><sup>3</sup></a>, lebo ako ľahko zistíme, po určitom počte skokov skončí kobylka na tej istej vedľajšej diagonále; tak sa nakoniec dostaneme k tomu najvzdialenejšiemu, teda pravému dolnému políčku). Pre zjednodušenie ďalšieho výkladu označme <span class="math inline">\((i, j)\)</span> políčko v <span class="math inline">\(i\)</span>-tom riadku a <span class="math inline">\(j\)</span>-tom stĺpci.</p>
<p>Je zrejmé, že povoleným spôsobom skákania sa kobylka vie dostať len na niektoré políčka celej tabuľky. Po prvom skoku (ktorý musí byť 2-skok z políčka (1, 1)) sa kobylka dostane len na políčko (1, 3) alebo (3, 1), po druhom skoku (teda 3-skoku) to bude niektoré z políčok <span class="math display">\[(1, 6), (3, 4), (4, 3), (6, 1).\]</span> Vo všetkých doteraz uvedených políčkach je v tabuľke vpísané číslo 1, lebo na každé z nich vedie jediná kobylkina cesta. Situácia sa zmení po treťom skoku (2-skoku) kobylky, lebo na políčka (3, 6) a (6, 3) vedú vždy dve rôzne cesty, a to z políčok (1, 6) a (3, 4), resp. z políčok (6, 1) a (4, 3). Takto v ďalšom kroku našej úvahy určíme všetky políčka, na ktoré sa kobylka môže dostať po štyroch skokoch, aj počty ciest, ktoré v týchto políčkach končia. V zapĺňaní tabuľky týmito číslami (postupom podľa počtu skokov kobylky) pokračujeme, až sa dostaneme do ”cieľového“ políčka (16, 16). Pritom neustále využívame to, že posledný skok kobylky na dané políčko má danú dĺžku a jeden či oba možné smery. V prvom prípade číslo z predposledného políčka na ceste na posledné políčko opíšeme, v druhom prípade tam napíšeme súčet čísel z oboch možných predposledných políčok.</p>
<p><img src="images/62D1.png" alt="image" /></p>
<p>Rovnako ako v prvom riešení prichádzame k výsledku 412.<br />
<br />
</p>
<p>[61-I-6] Na hracej ploche <span class="math inline">\(n \times n\)</span> tvorenej bielymi štvorcovými políčkami sa Monika a Tamara striedajú v ťahoch jednou figúrkou pri nasledujúcej hre. Najskôr Monika položí figúrku na ľubovoľné políčko a toto políčko zafarbí namodro. Ďalej vždy hráčka, ktorá je na ťahu, urobí s figúrkou skok na políčko, ktoré je doposiaľ biele, a toto políčko zafarbí namodro. Pritom pod skokom rozumieme bežný ťah šachovým jazdcom, t. j. presun figúrky o dve políčka zvislo alebo vodorovne a súčasne o jedno políčko v druhom smere. Hráčka, ktorá je na rade a už nemôže urobiť ťah, prehráva. Postupne pre <span class="math inline">\(n = 4, 5, 6\)</span> rozhodnite, ktorá z hráčok môže hrať tak, že vyhrá nezávisle na ťahoch druhej hráčky.</p>
<p>Ak je celkový počet políčok hracej plochy párny (v zadaní pre <span class="math inline">\(n = 4\)</span> a <span class="math inline">\(n = 6\)</span>), môže v poradí druhá hráčka pomýšľať na túto víťaznú stratégiu: spárovať všetky políčka hracej dosky do dvojíc tak, aby v každom páre boli políčka navzájom dosiahnuteľné jedným skokom. Pokiaľ také spárovanie políčok druhá hráčka nájde, má víťaznú stratégiu: v každom ťahu urobí skok na druhé políčko toho páru, na ktorého prvom políčku figúrka práve leží.</p>
<p>Ak je celkový počet políčok hracej plochy nepárny (v zadaní pre <span class="math inline">\(n = 5\)</span>), môže v poradí prvá hráčka pomýšľať na túto víťaznú stratégiu: spárovať všetky políčka hracej dosky okrem jedného do dvojíc tak, aby v každom páre boli políčka navzájom dosiahnuteľné jedným skokom. Pokiaľ také spárovanie prvá hráčka nájde, má víťaznú stratégiu: v prvom ťahu položí figúrku na (jediné) nespárované políčko a v každom ďalšom ťahu urobí skok na druhé políčko toho páru, na ktorého prvom políčku figúrka práve leží.</p>
<p>Nájsť požadované spárovania políčok je pre zadané príklady ľahké a je to možné urobiť viacerými spôsobmi. Ukážme tie z nich, ktoré majú určité črty pravidelnosti. Na obr. 1 zľava je vidno, ako je možné spárovať políčka časti hracej plochy o rozmeroch <span class="math inline">\(4\times2\)</span>; celú hraciu plochu <span class="math inline">\(4 \times 4\)</span> rozdelíme na dva také bloky a urobíme spárovanie v každom z nich. I na spárovanie políčok hracej plochy <span class="math inline">\(6\times 6\)</span> môžeme využiť spárovanie v dvoch blokoch <span class="math inline">\(4 \times 2\)</span>; na obr. 1 uprostred je znázornené možné stredovo súmerné spárovanie všetkých políčok. Nakoniec na obr. 1 vpravo je príklad spárovania políčok hracej plochy <span class="math inline">\(5 \times 5\)</span> s nespárovaným políčkom v ľavom hornom rohu (nespárované políčko nemusí byť nutne rohové); opäť je pritom využitý jeden blok <span class="math inline">\(4 \times 2\)</span>.</p>
<p><img src="images/61D6.png" alt="image" /><br />
Obr. 1</p>
<section class="footnotes">
<hr />
<ol>
<li id="fn1"><p>Na Slovensku, s priemerom 3,8 b medzi všetkými riešiteľmi a 5,5 b medzi úspešnými riešiteľmi.<a href="#fnref1" class="footnote-back">↩</a></p></li>
<li id="fn2"><p>Väčšina riešiteľov kategórie C ešte zrejme nepozná kombinačné čísla, hodnotu <span class="math inline">\(\binom{6}{3}=20\)</span> však možno vypočítať aj vypísaním jednotlivých možností.<a href="#fnref2" class="footnote-back">↩</a></p></li>
<li id="fn3"><p>V tomto prípade pod vedľajšou diagonálou chápeme skupinu políčok, ktorých stredy ležia na priamke kolmej na spojnicu stredu začiatočného políčka so stredom koncového políčka.<a href="#fnref3" class="footnote-back">↩</a></p></li>
</ol>
</section>
        </div>
    <div class="footer">
        Semináre zostavila Alexandra Porembová. Technické spracovanie Martin Ukrop, Jan Mrázek.<br/>
        <script src="version.js"></script>
    </div>
</body>
</html>
